text,label
"പാണക്കാട് എല്ലാവരുടെയും അത്താണിയെന്ന് പിവി അൻവർ; ജയിക്കാൻ രാഷ്ട്രീയമായ എല്ലാ വഴികളും തേടുമെന്ന് സാദിഖലി തങ്ങൾ -          - മലപ്പുറം:പാണക്കാടെത്തി മുസ്ലിം ലീ​ഗ് സംസ്ഥാന അധ്യക്ഷൻ സാദിഖലി തങ്ങളുമായി കൂടിക്കാഴ്ച്ച നടത്തി പിവി അൻവർ എംഎൽഎ. നിലമ്പൂർ ഫോറസ്റ്റ് ഓഫീസ് ആക്രമണക്കേസിൽ അറസ്റ്റിലായി ജയിൽ മോചിതനായ ശേഷമാണ് അൻവറിൻ്റെ സന്ദർശനം. അൻവറിനെ കണ്ടുവെന്നും മറ്റു കാര്യങ്ങൾ യുഡിഎഫ് ചർച്ച ചെയ്തു തീരുമാനിക്കുമെന്നും സാദിഖലി തങ്ങൾ മാധ്യമങ്ങളോട് പ്രതികരിച്ചു. ഉച്ചക്ക് 12മണിയോടെയാണ് അൻവർ പാണക്കാടെത്തിയത്. യുഡിഎഫ് മുന്നണി പ്രവേശനം സാധ്യമാക്കാനുള്ള നീക്കം ശക്തമാക്കി മുന്നോട്ട് പോവുകയാണ് പിവി അൻവർ എംഎൽഎ.

അൻവർ ഉയർത്തുന്ന പ്രശ്നങ്ങളിൽ യുഡിഫിനു അഭിപ്രാവ്യത്യാസമില്ലെന്ന് സാദിഖലി തങ്ങൾ പറഞ്ഞു. യുഡിഫിന് ഇനി അധികാരത്തിൽ നിന്ന് മാറിനിൽക്കാൻ കഴിയില്ല. ജയിക്കാൻ രാഷ്ട്രീയമായ എല്ലാ വഴികളും തേടുമെന്നും സാദിഖലി തങ്ങൾ പറഞ്ഞു. പാണക്കാട് എല്ലാരുടെയും അത്താണിയാണെന്ന് അൻവറും മാധ്യമങ്ങളോട് പ്രതികരിച്ചു. മലയോര മേഖലയുടെ പ്രശ്നങ്ങളിൽ പിന്തുണ അറിയിച്ചു. യുഡിഎഫ് പ്രവേശനത്തെ കുറിച്ച്  സ്വാഭാവികമായും അവർ ചർച്ച ചെയ്യും. അടുത്ത തവണ ജയിക്കുക എന്നതിലുപരി പിണറായിയെ തോൽപ്പിക്കുക എന്നതിലാണ് കാര്യം. വരും ദിവസങ്ങളിൽ മറ്റു കോൺഗ്രസ് മത നേതാക്കളെയും കാണും. ചർച്ചയിൽ പൂർണ്ണ തൃപ്തനാണെന്നും അൻവർ പറഞ്ഞു. നിലവിൽ പികെ കുഞ്ഞാലിക്കുട്ടിയുടെ വീട്ടിലേക്ക് തിരിച്ചിരിക്കുകയാണ് അൻവർ.

പാണക്കാടെത്തുന്നതിന് മുമ്പ് പ്രതിപക്ഷ നേതാവ് വിഡി സതീശനുമായി അൻവർ ഫോണിൽ സംസാരിച്ചിരുന്നു. സതീശൻ അടക്കം എല്ലാ യുഡിഎഫ് നേതാക്കളെയും കാണുമെന്ന് അൻവർ പറഞ്ഞിരുന്നു. അതേസമയം, മറ്റു യുഡിഎഫ് നേതാക്കളെയും നേരിട്ട് കാണാനാണ് അൻവറിന്റെ നീക്കം. യുഡിഎഫിൽ എനിക്ക് ഒരു സ്ഥാനവും വേണ്ടെന്നും ഒരു പ്രവർത്തകൻ ആയാൽ മതിയെന്നുമാണ് ഏറ്റവും ഒടുവിൽ അൻവറിന്റെ വാക്കുകൾ. മുന്നണി പ്രവേശനത്തിന് യുഡിഎഫിന് നേരിട്ട് കത്ത് നൽകുന്ന കാര്യം പിന്നീട് പരിഗണിക്കും. മരിച്ചു കൂടെ നിൽക്കും. തന്നെ വേണോ എന്ന് യുഡിഎഫ് പരിശോധിക്കട്ടേയെന്നായിരുന്നു വാർത്താസമ്മേളനത്തിൽ അൻവറിന്റെ പ്രതികരണം.

വന്യജീവി ആക്രമണം രാഷ്ട്രീയ വിഷയമാക്കിയ അൻവർ, വനഭേദഗതി നിയമത്തിനെതിരെ ശക്തമായ സമരം നടത്തുമെന്നും അറിയിച്ചു. പോരാട്ടത്തിന് യുഡിഎഫ് പിന്തുണ നൽകണം. യുഡിഎഫ് തന്റെ കൂടെ നിൽക്കുകയാണെങ്കിൽ പൂർണമായും സഹകരിക്കും. സിപിഎം മുൻ നേതാക്കൾ തന്റെ ഒപ്പം വരും എന്ന് പറഞ്ഞപ്പോൾ ആണ് എന്നെ അറസ്റ്റ് ചെയ്തത്. യുഡിഫിനെ ശക്തിപ്പെടുത്താൻ പുറത്ത് ആളുകൾ ഉണ്ട്. ആർഎസ്എസ്-സിപിഎം നെക്സസ് കേരളത്തിലുണ്ട്. ന്യൂനപക്ഷങ്ങളെ പറ്റിക്കുന്നു. അജിത് കുമാർ ആർഎസ്എസുമായി ഇടപെട്ടത് ഡൽഹിയിൽ വെച്ചാണ്. പിണറായി സിപിഎമ്മിൻ്റെ കേരളത്തിലെ അവസാന മുഖ്യമന്ത്രിയാകും. തൊഴിലാളി സംഘടനകളെ പിണറായി തകർത്തു.

വനം വകുപ്പ് മന്ത്രി രാജി വെക്കുന്നതാണ് നല്ലത്. എന്തിനാണ് ഇങ്ങിനെ തുടരുന്നത് ? ഫോറസ്റ്റ് മാഫിയയുടെ തലവനാണ് വനം മന്ത്രി. വനമേഖലയിലെ ജനങ്ങൾക്ക് കിട്ടേണ്ട പണം വനം വകുപ്പ് ഉദ്യോഗസ്ഥർ കട്ടെടുക്കുന്നു. വന ഭേദഗതി നിയമത്തിൽ ജനങ്ങളുടെ അഭിപ്രായം തേടിയില്ല.കേരള കോൺഗ്രസ്‌ അടക്കം പ്രതികരിച്ചില്ല. എൽഡിഎഫിൽ നിൽക്കുന്ന സമയത്ത് ഞാൻ നിയമ പോരാട്ടം തുടങ്ങിയതാണെന്നും അൻവർ വ്യക്തമാക്കി.

ആദ്യപ്രസവത്തിന് ഡോക്ടർമാർ സൂചി വയറ്റിൽ മറന്നു, കണ്ടെത്തിയത് രണ്ടാം പ്രസവത്തിൽ; പരിക്കുകളോടെ കുഞ്ഞ് ആശുപത്രിയിൽ

://../?=188",right
"റെയില്‍വേയുടെ ഹോളി സമ്മാനം; മുംബൈ-കേരള  സ്പെഷൽ ട്രെയിൻ പ്രഖ്യാപിച്ചു മുംബൈയിൽനിന്ന് കേരളത്തിലേക്ക് യാത്ര ചെയ്യാന്‍ മധ്യ റെയിൽവേ ഹോളി സ്പെഷൽ ട്രെയിൻ അനുവദിച്ചു. മുംബൈയിലെ കുർള എൽടിടി ടേർമിനസിൽ നിന്ന് തിരുവനന്തപുരത്തേക്കുള്ള കൊച്ചുവേളി റൂട്ടിലാണ് ഈ പ്രത്യേക സർവീസ് നടത്തുന്നത്. മാർച്ച് 6, 13 (വ്യാഴാഴ്ച) ദിവസങ്ങളിൽ എൽടിടിയിൽ നിന്ന് പുറപ്പെടുന്ന ട്രെയിൻ, കൊങ്കൺ പാതയിലൂടെ കോട്ടയം വഴിയാണ് യാത്ര ചെയ്യുന്നത്.

ഇതു മുതൽക്കൊണ്ട് വരാന്‍ പോകുന്ന അവധിക്കാലവും കണക്കിലെടുത്ത് യാത്രക്കാരുടെ ആവശ്യപ്രകാരം റെയിൽവേ ഈ പ്രത്യേക ട്രെയിൻ പ്രഖ്യാപിക്കുകയായിരുന്നു. ഹോളി ഉത്സവത്തിനും പ്രിയപ്പെട്ടവരോട് കൂടെയിരിക്കാനുള്ള അവസരത്തിനുമായി മുംബൈയിൽ താമസിക്കുന്ന മലയാളികൾക്കു യാത്രാസൗകര്യം ഒരുക്കാനാണ് ഈ നീക്കം. ഇതിന് പുറമെ, ഗോവയും കേരളവും സന്ദർശിക്കുന്ന വിനോദ സഞ്ചാരികൾക്കും ഈ സർവീസ് ഗുണകരമാകും.

ട്രെയിൻ സർവീസ് വിശദാംശങ്ങൾ

എൽടിടി – കൊച്ചുവേളി (01063):

മാർച്ച് 6, 13 (വ്യാഴാഴ്ച)

വൈകിട്ട് 4:00 ന് പുറപ്പെടും

അടുത്ത ദിവസം രാത്രി 10:45 ന് കൊച്ചുവേളിയിലെത്തും

കൊച്ചുവേളി – എൽടിടി (01064):

മാർച്ച് 8, 15 (ശനിയാഴ്ച)

വൈകിട്ട് 4:20 ന് പുറപ്പെടും

തിങ്കളാഴ്ച പുലർച്ചെ 12:45 ന് എൽടിടിയിലെത്തും

ട്രെയിനിന്‍റെ പ്രത്യേകതകൾ

കോച്ചുകൾ:

9 സ്ലീപ്പർ കോച്ചുകൾ

6 തേഡ് എസി

1 സെക്കൻഡ് എസി

4 ജനറൽ കോച്ചുകൾ

പാൻട്രി കാർ ഇല്ല

പ്രധാന സ്റ്റോപ്പുകൾ:

മഹാരാഷ്ട്ര & ഗോവ: താനെ, പൻവേൽ, പെൺ, റോഹ, ഖേഡ്, ചിപ്ലുൺ, സംഗമേശ്വർ, രത്നാഗിരി, കങ്കാവ്‌ലി, കുഡാൽ, സാവന്ത്‌വാഡി, തിവിം, കർമലി, മഡ്ഗാവ്

കേരള: കാസർകോട്, കണ്ണൂർ, കോഴിക്കോട്, തിരൂർ, ഷൊർണൂർ, തൃശൂർ, എറണാകുളം ടൗൺ, കോട്ടയം, തിരുവല്ല, ചെങ്ങന്നൂർ, മാവേലിക്കര, കായംകുളം, കൊല്ലം, കൊച്ചുവേളി

ആവശ്യക്കാരുടെ സമ്മർദം കൂടുതലാകുകയാണെങ്കിൽ ഈ ഹോളി സ്പെഷൽ ട്രെയിൻ കൂടുതൽ ദിവസങ്ങളിലേക്കും നീട്ടാനാവും. മലയാളി സംഘടനകളും രാഷ്ട്രീയ പ്രതിനിധികളും ഇതുസംബന്ധിച്ച് റെയിൽവേ അധികൃതരുമായി ബന്ധപ്പെട്ടാൽ സർവീസ് മൺസൂൺ ടൈംടേബിൾ ആരംഭിക്കുന്ന ജൂൺ വരെ നീട്ടാൻ സാധ്യതയുണ്ട്.

അതേസമയം, മുമ്പ് പ്രവർത്തിച്ചിരുന്ന പുണെ-എറണാകുളം സ്പെഷൽ ട്രെയിൻ ഇപ്പോൾ നിർത്തിയിട്ടിരിക്കുകയാണ്. അതിനാൽ, പുനെ-കേരള റൂട്ടിൽ മലയാളികൾ കൂടുതൽ സമ്മർദം ചെലുത്തുകയാണെങ്കിൽ, അതിന്‍റെ പുനരാരംഭവും പരിഗണനയ്ക്കെടുക്കും. ഇതുപോലെത്തന്നെ, പൻവേൽ വഴി കേരളത്തിലേക്കുള്ള ട്രെയിൻ വീണ്ടും കൊണ്ടുവരാനുള്ള സാധ്യതയും നിലവിലുണ്ട്.",right
"‘സ്വതന്ത്ര ശിവസേന’യ്ക്കായി മഹാരാഷ്ട്രയിൽ മുറവിളി,ഉദ്ധവിന്റെ മുന്നിൽ എന്താണ് വഴി? കോൺഗ്രസുമായുള്ള സഖ്യം വിട്ട് സ്വതന്ത്രമായി നിൽക്കാൻ ഉദ്ധവ് താക്കറേയ്ക്കുമേൽ സ്വന്തം പാർട്ടിയിൽനിന്ന് സമ്മർദമേറുന്നു. കോൺഗ്രസിനൊപ്പം നിന്നാൽ ശിവസേനയുടെ പരമ്പരാഗത വോട്ടുബാങ്ക് സംരക്ഷിക്കാനാകില്ല എന്ന വാദമാണ്, ഇത്തവണ നിയമസഭാ  തെരഞ്ഞെടുപ്പിൽ നിലംപൊത്തിയ മഹാവികാസ് അഘാഡിയിലെ ഏറ്റവും വലിയ സഖ്യകക്ഷിയായ ഉദ്ധവ് പക്ഷ ശിവസേനയെ വൻ പ്രതിസന്ധിയിലാക്കിയിരിക്കുന്നത്.
മഹായുതി സഖ്യത്തിലെ ഏക്‌നാഥ് ഷിൻഡേ വിഭാഗത്തോടൊപ്പം ഉദ്ധവിനെ എത്തിച്ച്, ‘സേന’യെ ഒന്നിപ്പിക്കാനുള്ള പദ്ധതിയും ബി.ജെ.പി അണിയറയിൽ ഒരുക്കുന്നുണ്ട്. കാരണം, ഇലക്ഷൻ അജണ്ടകളേക്കാൾ, മഹാരാഷ്ട്രയെ മുൻനിർത്തിയുള്ള ആർ.എസ്.എസിന്റെ വിശാല ഹിന്ദുത്വ രാഷ്ട്രീയ പദ്ധതിക്ക് അനിവാര്യമാണ്, ‘ഐക്യ ശിവസേന’. ഭരണപരവും രാഷ്ട്രീയവുമായി ബി.ജെ.പിയെ പലപ്പോഴും ശിവസേന സമ്മർദത്തിലാക്കിയിട്ടുണ്ടെങ്കിലും ഭാവിയിലും ശിവസേന ബി.ജെ.പിക്ക് ഭീഷണിയായി തുടരുമെങ്കിലും, അതിനേക്കാൾ പ്രധാനമായി ആർ.എസ്.എസ് കാണുന്നത്, ഹിന്ദുത്വ പാർട്ടികളെന്ന നിലയ്ക്കുള്ള വിശാല സഖ്യമാണ്.‘ഹിന്ദുത്വയുടെ പാതയിൽനിന്ന് വ്യതിചലിച്ചതോടെ ഉദ്ധവിന്റെ പതനത്തിന് തുടക്കമായി’എന്നാണ് കഴിഞ്ഞദിവസം മഹാരാഷ്ട്ര ബി.ജെ.പി പ്രസിഡന്റ് ചന്ദ്രശേഖർ ബവാൻകുലേ പറഞ്ഞത്. ഹിന്ദുത്വയിലേക്ക് തിരിച്ചുവരണം എന്ന ബി.ജെ.പിയുടെ അനൗദ്യോഗിക അഭ്യർഥന കൂടിയാണിത് എന്നും  പറയാം.
തൽക്കാലം, മഹാവികാസ് അഘാഡി സഖ്യം വിട്ട് ഒറ്റയ്ക്കു നിൽക്കണമെന്ന വികാരമാണ് ഉദ്ധവ് താക്കറേ പക്ഷത്തുള്ളത്. തെരഞ്ഞെടുപ്പിൽ മത്സരിച്ച 95 സീറ്റിൽ ഉദ്ധവ് പക്ഷത്തിന് നേടാനായത് 20 സീറ്റ്. അതിൽ പത്തും മുംബൈയിൽനിന്ന്. മുംബൈ നഗരപാർട്ടി എന്ന നിലയ്ക്കുള്ള അസ്തിത്വം മാത്രമാണിപ്പോൾ ഉദ്ധവിനുള്ളത്. മുംബൈക്കു വേണ്ടിയുള്ള ഉദ്ധവ്- ഷിൻഡേ പക്ഷ മത്സരത്തിൽ രാജ് താക്കറേയുടെ നവനിർമാൺ സേന വോട്ട് വിഭജിച്ചതാണ് ഉദ്ധവിന് തുണയായത്. നിയമസഭാ തെരഞ്ഞെടുപ്പിൽ 9.96 ശതമാനം വോട്ടുമാത്രമാണ് ഉദ്ധവ് പക്ഷത്തിന് നേടാനായത്. പിളർപ്പോടെ പാർട്ടി ചിഹ്‌നവും പേരും ഷിൻഡേ വിഭാഗത്തിന് സ്വന്തമാകുകയും ചെയ്തു.
അതായത്, കോൺഗ്രസ് മുന്നണി നഷ്ടക്കച്ചവടമാണ്, ഉദ്ധവിനെ സംബന്ധിച്ച്. അടുത്ത് നടക്കാനിരിക്കുന്ന തദ്ദേശ സ്ഥാപന തെരഞ്ഞെടുപ്പിൽ ഉദ്ധവ് പക്ഷത്തിന്റെ തകർച്ച പൂർണമാകുമെന്നാണ് ആശങ്ക. ഇത് ഒഴിവാക്കാൻ ശിവസേനയുടെ വോട്ടുബാങ്കും തനിമയും ​പൈതൃകവും വീണ്ടെടുക്കുകയല്ലാതെ മറ്റു വഴിയില്ലെന്ന് പാർട്ടി നേതൃത്വത്തിലെ പ്രബല വിഭാഗം കരുതുന്നു. കഴിഞ്ഞ ചൊവ്വാഴ്ച നടന്ന, തോറ്റ സ്ഥാനാർഥികളുടെ യോഗത്തിലാണ് ഈ വികാരപ്രകടനമുണ്ടായത്. മഹാവികാസ് അഘാഡി സഖ്യത്തിൽനിന്ന് വിട്ടുനിന്ന് സ്വതന്ത്ര നിലപാട് സ്വീകരിക്കണമെന്നാണ് മുതിർന്ന നേതാവ് അംബാദാസ് ദാൻവേ ആവശ്യപ്പെട്ടത്. ഇലക്ഷൻ പരാജയമല്ല ഇപ്പോഴത്തെ പ്രശ്‌നം, പാർട്ടിയുടെ സ്വത്വം തന്നെ ഇല്ലാതാകുന്നു എന്നതാണ് എന്ന വികാരം പാർട്ടിയിൽ ശക്തമാകുന്നു എന്നാണ് ദാൻവേ പറയുന്നത്. സ്വന്തം പേരും ചിഹ്‌നവും നഷ്ടമായ പാർട്ടിഘടകമായി ഇനിയും നിലനിൽക്കേണ്ടതുണ്ടോ എന്നാണ് ഉദ്ധവിനോടുള്ള ചോദ്യം.
ശിവസേനയുടെ പരമ്പരാഗത വോട്ടുബാങ്കിന്റെ ഗുണഭോക്താക്കളായ പ്രാദേശിക നേതാക്കളും തോറ്റ സ്ഥാനാർഥികളുമാണ് 'സ്വതന്ത്ര ശിവസേന'യ്ക്കായി ഇപ്പോൾ മുറവിളി കൂട്ടുന്നത്.
മതേതര നിലപാടുള്ള കോൺഗ്രസും എൻ.സി.പിയുമായുള്ള സഖ്യം ശിവസേനയുടെ പരമ്പരാഗത വോട്ടുബാങ്കിൽ വലിയ ചോർച്ചയുണ്ടാക്കിയിട്ടുണ്ട്. എന്നാൽ, ഏക്‌നാഥ് ഷിൻഡേയെ ഇത് വലിയ തോതിൽ ബാധിച്ചിട്ടില്ല. കാരണം, ഷിൻഡേ പക്ഷം ഭരണകൂടത്തിന്റെ ഭാഗമാണ് എന്നു മാത്രമല്ല, ബി.ജെ.പിയുടെ സഖ്യകക്ഷിയായി തുടരുകയും ഹിന്ദുത്വ ഐഡിയോളജി പങ്കിടുകയും ചെയ്യുന്നു. ഈ ഘടകങ്ങൾ ഷിൻഡേ പക്ഷ 'സേന'യുടെ നില ഉറപ്പിക്കുന്നു. ഷിൻഡേ പക്ഷം ഈ തെരഞ്ഞെടുപ്പിൽ 57 സീറ്റാണ് നേടിയത്. മുഖ്യമന്ത്രി സ്ഥാനം അവകാശപ്പെടാൻ പോലും ശക്തിയുള്ള സമ്മർദ ഗ്രൂപ്പായി ഷിൻഡേയ്ക്ക് മാറാനായി. ഷിൻഡേ പക്ഷത്തിന്റെ അധികാര പങ്കാളിത്തം, യഥാർഥ ശിവസേന തങ്ങളാണെന്ന അവകാശവാദത്തിനും ബലം പകരുന്നു.
2019-ലാണ് ബി.ജെ.പിയുമായുള്ള സഖ്യം വിട്ട് ഉദ്ധവ് താക്കറേ കോൺഗ്രസ്- എൻ.സി.പി സഖ്യത്തിലായത്. തുടർന്ന് അദ്ദേഹം മുഖ്യമന്ത്രിയായി. എന്നാൽ, 2022-ൽ ഏക്‌നാഥ് ഷിൻഡേയെ 39 എം.എൽ.എമാരോടൊപ്പം പിളർത്തി തങ്ങളുടെ പക്ഷത്തെത്തിക്കാൻ ബി.ജെ.പിക്കു കഴിഞ്ഞു. ഇതോടെയാണ് മഹാവികാസ് അഘാഡിയുടെ ഏതാനും ദിവസത്തെ ഭരണം തകർന്നത്.
കോൺഗ്രസ് എന്ന എക്കാലത്തെയും വിരുദ്ധപക്ഷ രാഷ്ട്രീയവുമായി ഉദ്ധവ് താക്കറേയ്ക്ക് എങ്ങനെ സഖ്യമുണ്ടാക്കാനായി എന്ന ചോദ്യത്തിന്റെ ഉത്തരം, ഉദ്ധവ് താക്കറേയുടെ രാഷ്ട്രീയ പരിണാമങ്ങളിലുണ്ട്. കോൺഗ്രസിനു സംഭവിച്ച അത്ര മൃദുവല്ലാത്ത ഹിന്ദുത്വ പരിണാമങ്ങളും ഉദ്ധവിന്റെ നേതൃത്വത്തിൽ ശിവസേനയുടെ മറാത്ത ഐഡന്റിറ്റി പൊളിറ്റിക്‌സിനുണ്ടായ പരിണാമങ്ങളുമാണ് അസാധ്യമെന്ന് കരുതപ്പെട്ടിരുന്ന നീക്കുപോക്കു രാഷ്ട്രീയത്തിലേക്ക് ഇരുപാർട്ടികളെയും ഒന്നിപ്പിച്ചത്.
ഒരുകാലത്ത് മുംബൈയെ അടക്കിഭരിച്ചിരുന്ന തീവ്ര ഹിന്ദുത്വ പ്രത്യയശാസ്ത്രത്തിന്റെ തലവനായിരുന്ന ബാൽ താക്കറേയുടെ, അത്രതന്നെ തീവ്രവാദിയല്ലാത്ത മകനെ മുഖ്യമന്ത്രിപദം വരെ എത്തിച്ചത് കടുംപിടുത്തങ്ങളില്ലാത്ത രാഷ്ട്രീയ വഴക്കങ്ങളാണ്.
1960-ൽ, ബാൽ താക്കറേയുടെ മൂന്ന് ആൺമക്കളിൽ ഇളയവനായി ജനിച്ച ഉദ്ധവിന്റെ താൽപര്യം വൈൽഡ്  ലൈഫ് ഫോട്ടോഗ്രഫിയായിരുന്നു. മുംബൈ ജെ.ജെ. സ്‌കൂൾ ഓഫ് ആർട്‌സിൽ ഫോട്ടോഗ്രഫി പഠിച്ചു. പ്രതാപിയായി വാണിരുന്ന അച്ഛന്റെ രാഷ്ട്രീയവഴിയിലേക്ക് ഉദ്ധവ് എത്തിനോക്കിയിരുന്നില്ലെങ്കിലും പാർട്ടിയുടെ പിന്തുടർച്ച ഉദ്ധവിലാണ് ബാൽ താക്കറേ ഉറപ്പിച്ചത്. കസിനായ രാജ് താക്കറേയായിരുന്നു ഉദ്ധവിന് സ്വന്തം പാർട്ടിയിലുണ്ടായിരുന്ന  എതിരാളി. ബാൽ താക്കറേയുടെ സ്വഭാവിക പിൻഗാമിയായി സ്വയം പ്രതിഷ്ഠിച്ചിരുന്ന രാജ് താക്കറേ, പ്രായോഗിക നിലപാടുള്ള ഉദ്ധവിനെ നേരിട്ടത്, തന്റെ ആക്രമണോത്സുകതയോടെയാണ്.
2003-ൽ ഉദ്ധവ് ശിവസേന വർക്കിങ് പ്രസിഡന്റായി. ശത്രുത മറച്ചുപിടിച്ച് രാജ് താക്കറെ തന്നെയാണ് ആ പ്രഖ്യാപനം നടത്തിയത്. ക്രമേണ ഉദ്ധവ് ക്ഷമാപൂർവം പാർട്ടിയെ നിയന്ത്രണത്തിലാക്കിയപ്പോൾ, രാജ് താക്കറേ 2006-ൽ മഹാരാഷ്ട്ര നവനിർമാണ സേനയുണ്ടാക്കി പാർട്ടി വിട്ടു. ഇതോടെ, ഉദ്ധവ് എതിരില്ലാത്ത നേതാവായി മാറി.
മുംബൈയിലെ പരമ്പരാഗത ശിവസേന വോട്ടുബാങ്ക് തന്നെയാണ് ഉദ്ധവ് പക്ഷത്തിന് ഇപ്പോഴുമുള്ളത് എന്നതാണ് ഉദ്ധവിന്റെ യഥാർഥ പ്രതിസന്ധി. അത്, വലിയൊരു ആശയക്കുഴപ്പം നിറഞ്ഞ നേതാവായി ഉദ്ധവിനെ മാറ്റിയിരിക്കുന്നു.
മറാത്ത വംശീയതയെ കേന്ദ്രീകരിച്ചുള്ള ഐഡന്റിറ്റിയിൽനിന്ന്, മാറിവരുന്ന രാഷ്ട്രീയ പരിസ്ഥിതികൾക്കനുയോജ്യമായ നിലപാടുകളിലേക്ക് ശിവസേന മാറി. എൺപതുകൾ മുതൽ ബി.ജെ.പിയോടൊപ്പം സഖ്യത്തിലുണ്ടായിരുന്ന ശിവസേനയെ സംബന്ധിച്ച്, ഈ മാറ്റം സംഘർഷഭരിതം കൂടിയായിരുന്നു. സംസ്ഥാനത്ത് അധികാരമുറപ്പിക്കാനുള്ള സഖ്യകക്ഷിയെന്ന നിലയ്ക്കുമാത്രമല്ല, ഹിന്ദുത്വ ഐഡിയോളജിയുടെ സഖ്യകക്ഷി കൂടിയായാണ് ബി.ജെ.പി ശിവസേനയെ പരിഗണിച്ചിരുന്നത്. എന്നാൽ, മറാത്ത സ്വത്വരാഷ്ട്രീയത്തിൽനിന്ന് തന്ത്രപരമായ ഇൻക്ലൂസീവ്‌നസ്സിലേക്കുള്ള ഉദ്ധവിന്റെ സഞ്ചാരം ബി.ജെ.പിയുമായുള്ള അകൽച്ച വർധിപ്പിച്ചു. 2019-ലെ നിയമസഭാ തെരഞ്ഞെടുപ്പ് ഇതിന്റെ ക്ലൈമാക്‌സായി. ബി.ജെ.പി 105 സീറ്റും ശിവസേന 56 സീറ്റുമാണ് നേടിയത്. ഉദ്ധവ് മുഖ്യമന്ത്രിപദം ആവശ്യപ്പെട്ടു. ബി.ജെ.പി സമ്മതിച്ചില്ല. ഇതോടെ, സഖ്യം വിട്ട് ശിവസേന മഹാവികാസ് അഘാഡിയോട് ചേർന്നു, ഉദ്ധവ് മുഖ്യമന്ത്രിയുമായി.
ബി.ജെ.പിയുടെ ഹിന്ദുത്വ രാഷ്ട്രീയത്തിൽനിന്നുള്ള ഒരു ജൂനിയർ പങ്കാളിയുടെ വേർപിരിയൽ കൂടിയായിരുന്നു ഇത്. സെക്യുലർ പക്ഷത്തുള്ള കോൺഗ്രസും എൻ.സി.പിയും പൊതുമിനിമം പരിപാടിയുടെ അടിസ്ഥാനത്തിലാണ് ശിവസേനയുമായി സഖ്യത്തിലേർപ്പെട്ടത്. പൊതുമിനിമം പരിപാടിയില്‍നിന്ന് സെക്യുലറിസം എന്ന പ്രയോഗം ഒഴിവാക്കണം എന്ന് ഉദ്ധവ് താക്കറേ തുടക്കത്തില്‍ ആവശ്യപ്പെട്ടിരുന്നതായി റിപ്പോര്‍ട്ടുണ്ടായിരുന്നു. എന്നാല്‍, കോണ്‍ഗ്രസും എന്‍.സി.പിയും അതിന് വിസമ്മതിച്ചു. അങ്ങനെയാണ്, സെക്യുലറിസം ലക്ഷ്യമാക്കുന്ന ഒരു സഖ്യത്തിന്റെ നേതൃസ്ഥാനത്ത്, ഹിന്ദുത്വയെ തള്ളിപ്പറയാത്ത ഒരു പാര്‍ട്ടി ഇരിപ്പുറപ്പിച്ചത്.
ബാൽ താക്കറേയുടെ പൈതൃകം അവസരവാദപരമായി തള്ളിപ്പറഞ്ഞുവെന്ന് വിമർശിക്കപ്പെട്ട ഈ സഖ്യം, ഒരുപക്ഷെ, ഏറ്റവും നഷ്ടമുണ്ടാക്കിയത് ആർ.എസ്.എസിന്റെ ഹിന്ദുത്വ പദ്ധതികൾക്കായിരുന്നു. അവർ അടങ്ങിയിരുന്നില്ല. സംസ്ഥാനത്ത് ഹിന്ദുത്വയുടെ സഖ്യകക്ഷിയായി നിൽക്കുന്ന ഒരു ശിവസേനയെ അവർക്ക് അനിവാര്യമായിരുന്നു. അങ്ങനെയാണ് 56 എം.എൽ.എമാരെയും 18-ൽ 12 എം.പിമാരെയും അടർത്തിയെടുത്ത് ഏക്‌നാഥ് ഷിൻഡേയെ മഹായുതി സഖ്യത്തിന്റെ ഭാഗമാക്കിയത്. മാത്രമല്ല, പ്രമുഖ നേതാക്കളായ ഛഗൻ ഭുജ്ബാൽ, നാരായൺ റാണേ, രാജ് താക്കറേ എന്നിവർ പാർട്ടി വിട്ടതോടെ ഉദ്ധവ് 'പരാജയപ്പെട്ട' ഒരു രാഷ്ട്രീയ പരീക്ഷണത്തിന്റെ നേതാവായി ചുരുങ്ങി. 'ആരാണ് യഥാർഥ ശിവസേന' എന്ന ചോദ്യത്തിന് ഉത്തരമായി എന്നാണ് ഷിൻഡേ പറഞ്ഞത്:''ശിവസേന ഒരു സ്വകാര്യ സ്വത്തല്ല. ആരാണ് ബാലാസാഹേബിന്റെ ആദർശങ്ങളെ മുന്നോട്ടുകൊണ്ടുപോകുന്നത് എന്ന് ജനം കാണിച്ചുകൊടുത്തിരിക്കുന്നു’’എന്നാണ് പിളർപ്പിനുശേഷം ഷിൻഡേ പറഞ്ഞത്.
യഥാർഥത്തിൽ, ബാൽ താക്കറേയുടെ പൈതൃകം ഒരുകാലത്തും ഉദ്ധവ് താക്കറേയുടെ അവകാശവാദമായിരുന്നില്ല. 2019-ൽ ഷിൻഡേ വിഭാഗം വിട്ടുപോയതിനെതുടർന്നുള്ള ഭരണപ്രതിസന്ധി സുപ്രീംകോടതിയിലെത്തിയപ്പോൾ, ഗവർണറുടെ ജനാധിപത്യവിരുദ്ധമായ നടപടികളെയും പാർലമെന്ററി രാഷ്ട്രീയത്തിന്റെ നടപടിക്രമങ്ങളെയും മുൻനിർത്തിയാണ് ഉദ്ധവ് താക്കറേ നിലപാടെടുത്തത്. എന്നാൽ, 'ഞങ്ങളാണ് യഥാർഥ ശിവസേന' എന്ന് കോടതിയിൽ സ്ഥാപിക്കാനായിരുന്നു ഷിൻഡേ വിഭാഗത്തിന്റെ വാദം.
ബാൽ താക്കറേയുടെ പൈതൃകം പുനഃസ്ഥാപിക്കുക എന്നത് ഒരു ലക്ഷ്യമായി ഒരിക്കലും ഉദ്ധവ് പ്രഖ്യാപിച്ചിട്ടില്ല. എന്നാൽ, അദ്ദേഹത്തിന്റെ പാർട്ടിയുടെ സംഘടനാ സംവിധാനത്തിന് നിലനിൽക്കാൻ ഈയൊരു ബേസ് തൽക്കാലത്തേക്കെങ്കിലും ആവശ്യവുമാണ്.
ഏകാധിപത്യപരമായ ഒരു കേഡർ സംവിധാനത്തിൽനിന്ന് അയവുള്ളതും ജനാധിപത്യപരവുമായ സംഘടനാരൂപത്തിലേക്ക് പാർട്ടിയെ മാറ്റിയെടുക്കാൻ ഉദ്ധവിനുമുന്നിൽ പോംവഴികളൊന്നുമുണ്ടായിരുന്നില്ല. 'യഥാർഥ ശിവസേന ആരാണ്' എന്ന ചോദ്യത്തെ ഉദ്ധവ് നിസ്സംഗമായാണ് നേരിട്ടതെങ്കിലും, ‘യഥാർഥ ശിവസേന’യുടെ ഐഡന്റിറ്റി അദ്ദേഹത്തിന്റെ പാർട്ടിയുടെ നിലനിൽപ്പിന് അനിവാര്യവുമായിരുന്നു. അതുകൊണ്ടുതന്നെ, തന്റെ പാർട്ടിയുടെ ഹിന്ദു വോട്ട് ബേസിനെയോ ഹിന്ദുത്വയെയോ ഉദ്ധവ് പരസ്യമായി തള്ളിപ്പറഞ്ഞിട്ടില്ല. സംസ്ഥാന താൽപര്യങ്ങൾക്ക് വിരുദ്ധമായി പ്രവർത്തിക്കുന്ന പാർട്ടി എന്ന രാഷ്ട്രീയ വിമർശനമാണ് ഉദ്ധവ് ബി.ജെ.പിക്കെതിരെ ഉന്നയിച്ചിട്ടുള്ളത്, അല്ലാതെ വർഗീയ രാഷ്ട്രീയത്തോടുള്ള വിയോജിപ്പല്ല.''ഞങ്ങളുടെ ഹിന്ദുത്വ വീടുകളിലുള്ള സ്റ്റൗ കത്തിക്കാന്‍ സഹായിക്കുന്നതാണ് എങ്കില്‍ ബി.ജെ.പിയുടെ ഹിന്ദുത്വ ആ വീടുകള്‍ തന്നെ ചുട്ടെരിക്കുന്നതാണ്''എന്ന മട്ടിലുള്ള ദുര്‍ബല പ്രസ്താവനകളിലൂടെയാണ് ഉദ്ധവ് ബി.ജെ.പിയുടെ ഹിന്ദുത്വ ബ്രാന്‍ഡിനെ തള്ളിപ്പറഞ്ഞിട്ടുള്ളത്. മാത്രമല്ല, ശിവസേനയുടെ ജനാധിപത്യപരമായ രാഷ്ട്രീയ പുനഃസംഘടനക്കുവേണ്ടിയുള്ള ഒരു പദ്ധതിയും ഉദ്ധവിന്റെ കൈയിലില്ലതാനും.
എങ്കിലും, ഉദ്ധവ് പക്ഷ ശിവസേന കൂടിയുള്ള മഹാവികാസ് അഘാഡി സഖ്യത്തിന് പുരോഗമന നിലപാട് പുലര്‍ത്തുന്ന പൗരസമൂഹത്തിന്റെ പിന്തുണ കിട്ടിയിട്ടുണ്ട്. മഹാത്മാഗാന്ധിയുടെ കൊച്ചുമകനും എഴുത്തുകാരനുമായ തുഷാര്‍ ഗാന്ധി, രാം പുനിയാനി, ആക്റ്റിവിസ്റ്റ് ടീസ്റ്റ സെതല്‍വാദ്, ഡോക്യുമന്ററി സംവിധായകന്‍ ആനന്ദ് പട്‌വര്‍ധന്‍ തുടങ്ങിയവരുടെ നേതൃത്വത്തില്‍ സാംസ്‌കാരിക പ്രവര്‍ത്തകരും മാധ്യമപ്രവര്‍ത്തകരും കഴിഞ്ഞ ലോക്‌സഭാ തെരഞ്ഞെടുപ്പില്‍ മഹായുതി സഖ്യത്തിന് പരസ്യ പിന്തുണ പ്രഖ്യാപിച്ചിരുന്നു. ഇത്തരമൊരു പുരോഗമന- ലിബറല്‍ രാഷ്ട്രീയത്തെ പ്രതിനിധീകരിക്കുന്ന പാര്‍ട്ടിയെന്ന നിലയ്ക്ക് സ്വയം അവതരിപ്പിക്കാന്‍ ഉദ്ധവ് ശ്രമം നടത്തിക്കൊണ്ടിരുന്നു.
അതുകൊണ്ടുതന്നെ, ബാൽ താക്കറേയുടെ പൈതൃകം പുനഃസ്ഥാപിക്കുക എന്നത് ഒരു ലക്ഷ്യമായി ഒരിക്കലും ഉദ്ധവ് പ്രഖ്യാപിച്ചിട്ടില്ല. എന്നാൽ, അദ്ദേഹത്തിന്റെ പാർട്ടിയുടെ സംഘടനാ സംവിധാനത്തിന് നിലനിൽക്കാൻ ഈയൊരു ബേസ് തൽക്കാലത്തേക്കെങ്കിലും ആവശ്യവുമാണ്. മുംബൈയിലെ പരമ്പരാഗത ശിവസേന വോട്ടുബാങ്ക് തന്നെയാണ് ഉദ്ധവ് പക്ഷത്തിന് ഇപ്പോഴുമുള്ളത് എന്നതാണ് ഉദ്ധവിന്റെ യഥാർഥ പ്രതിസന്ധി. അത്, വലിയൊരു ആശയക്കുഴപ്പം നിറഞ്ഞ നേതാവായി ഉദ്ധവിനെ മാറ്റിയിരിക്കുന്നു.
ശിവസേനയുടെ മുംബൈ വോട്ട് ബേസുമായി ഉദ്ധവിന്റെ രാഷ്ട്രീയ താല്‍പര്യങ്ങള്‍ക്ക് പലപ്പോഴും ഒത്തുതീര്‍പ്പ് നടത്തേണ്ടിവരുന്നുണ്ട്. അധികാരത്തില്‍വന്നാല്‍, എല്ലാ ജില്ലകളിലും ഛത്രപതി ശിവാജിയുടെ ക്ഷേത്രം പണിയുമെന്ന് കഴിഞ്ഞ നിയമസഭാ തെരഞ്ഞെടുപ്പില്‍ ഉദ്ധവിന് ഉറപ്പുനല്‍കേണ്ടിവന്നു. എന്നാല്‍, പ്രകടനപത്രിക പുറത്തിറക്കി ഉദ്ധവ് പറഞ്ഞത്, മഹാരാഷ്ട്ര വിരുദ്ധ നടപടികളെ എതിര്‍ക്കുകയും ഒരു മഹാരാഷ്ട്ര പക്ഷ സര്‍ക്കാറിനുവേണ്ടി നിലകൊള്ളുകയും ചെയ്യും എന്നാണ്. മറാത്ത വംശീയ രാഷ്ട്രീയത്തില്‍നിന്ന് ഫെഡറല്‍ പൊളിറ്റിക്‌സിലേക്കുള്ള മാറ്റത്തിന്റെ തുടര്‍ച്ചയാണ് ഉദ്ധവ് അവതരിപ്പിക്കാന്‍ ശ്രമിച്ചത്.
ശിവസേനയുടെ പരമ്പരാഗത വോട്ടുബാങ്കിന്റെ ഗുണഭോക്താക്കളായ പ്രാദേശിക നേതാക്കളും തോറ്റ സ്ഥാനാർഥികളുമാണ് 'സ്വതന്ത്ര ശിവസേന'യ്ക്കായി ഇപ്പോൾ മുറവിളി കൂട്ടുന്നത്. അതേസമയം, പൈതൃക വോട്ടുബാങ്ക് പൊളിച്ച് പാർട്ടിയെ ജനാധിപത്യപരമായി പുനഃസംഘടിപ്പിക്കേണ്ടത് ഉദ്ധവിന്റെ മാത്രം ആവശ്യമായി മാറുന്നിടത്താണ്, അദ്ദേഹം വൻ പ്രതിസന്ധിയിലാകുന്നത്.
കേന്ദ്ര ഭരണകൂടത്തിന്റെ ഫെഡറല്‍ അവകാശലംഘനങ്ങളെ ചെറുത്ത്, മഹാരാഷ്ട്രയുടെ താല്‍പര്യങ്ങള്‍ക്കുവേണ്ടി നിലകൊള്ളുന്ന പ്രാദേശിക പാര്‍ട്ടിയെന്ന നിലയ്ക്കുള്ള അസ്തിത്വത്തിലേക്ക് ഉദ്ധവ് പക്ഷ ശിവസേനയ്ക്ക് മാറാനാകുമോ എന്ന ചോദ്യമാണ്, ഇപ്പോഴത്തെ പ്രതിസന്ധി ബാക്കിവക്കുന്നത്.",left
"ബി.ജെ.പിയുടെ വി​ദ്വേഷ കാമ്പയിന് ഝാർഖണ്ഡിന്റെ മറുപടി, ‘ഇന്ത്യ’ സഖ്യം അധികാരത്തിലേക്ക് 'ബംഗ്ലാദേശി നുഴഞ്ഞുകയറ്റം' എന്ന വർഗീയ അജണ്ടയും 'ലാൻഡ് ജിഹാദ്' അടക്കമുള്ള മുസ്‌ലിം വിരുദ്ധ കാമ്പയിനും അഴിച്ചുവിട്ട് ഗോത്രവിഭാഗ വോട്ടുബാങ്ക് സ്വന്തമാക്കാൻ ബി.ജെ.പി നടത്തിയ ഇലക്ഷൻ തന്ത്രത്തിന് ഝാർഖണ്ഡ് വൻ തിരിച്ചടി നൽകി. സംസ്ഥാനത്ത് 'ഇന്ത്യ' മുന്നണി വീണ്ടും അധികാരത്തിലേക്ക്. ആകെ 81 സീറ്റിൽ 57 സീറ്റിൽ മുന്നണി ലീഡ് ചെയ്യുന്നു. ബി.ജെ.പിക്ക് 23 സീറ്റിലാണ് ലീഡ്. എൻ.ഡി.എ സഖ്യം അധികാരത്തിൽ വരുമെന്ന എക്‌സിറ്റ് പോൾ ഫലങ്ങളെ നിഷ്പ്രഭമാക്കിയാണ് 'ഇന്ത്യ' മുന്നണി തുടർഭരണത്തിലെത്തുന്നത്.പ്രധാനമന്ത്രി നരേന്ദ്രമാദിയുടെയും കേന്ദ്രമന്ത്രി അമിത് ഷായുടെയും നേതൃത്വത്തിൽ കാമ്പയിൻ നടത്തിയിട്ടും  നേരിട്ട തിരിച്ചടി ബി.ജെ.പി ദേശീയനേതൃത്വത്തെ അക്ഷരാർഥത്തിൽ ഞെട്ടിച്ചിരിക്കുകയാണ്.
ഝാർഖണ്ഡ് മുക്തി മോർച്ച (JMM) 25 സീറ്റിലും കോൺഗ്രസ് 15 സീറ്റിലും ആർ.ജെ.ഡി നാലിടത്തും ലീഡ് ചെയ്യുന്നു.ബി.ജെ.പിക്ക് 19 സീറ്റിൽ ലീഡുണ്ട്. സി.പി.ഐ- എം.എൽ ലിബറേഷൻ, ലോക്ജനശക്തി പാർട്ടി, ജെ.ഡി-യു എന്നിവ ഓരോ സീറ്റിൽ വീതം മുന്നിലാണ്.മുഖ്യമന്ത്രി ഹേമന്ദ് സോറൻ ബാർഹെയ്തിൽനിന്ന് തെരഞ്ഞെടുക്കപ്പെട്ടു.
2019-ൽ ജാർഖണ്ഡ് മുക്തിമോർച്ച- കോൺഗ്രസ്- ആർ.ജെ.ഡി സഖ്യം 81-ൽ 47 സീറ്റാണ് നേടിയത്. ബി.ജെ.പിക്ക് 25 സീറ്റുണ്ടായിരുന്നു.
സംസ്ഥാന ജനസംഖ്യയിൽ 28 ശതമാനം വരുന്ന ഗോത്രവിഭാഗം ജെ.എം.എമ്മിനൊപ്പം നിന്നു. 28 പട്ടികവർഗ സംവരണ മണ്ഡലങ്ങളിലും 'ഇന്ത്യ' മുന്നണിക്കാണ് ലീഡ്.
മുഖ്യമന്ത്രി ഹേമന്ത് സോറനാണ് ‘ഇന്ത്യ’ മുന്നണിയുടെ വിജയശിൽപ്പി. അദ്ദേഹത്തിന്റെ അതിശക്തമായ നേതൃത്വത്തിനുള്ള അംഗീകാരം കൂടിയാണ് ഈ ജയം. ബി.ജെ.പിയുടെ വർഗീയ കാമ്പയിനെതിരെ തന്റെ പാർട്ടിയെയും സർക്കാറിനെയും ഉപയോഗിച്ച് നടത്തിയ ദ്വിമുഖ പോരാട്ടമാണ് സംസ്ഥാനത്ത് ‘ഇന്ത്യ’ മുന്നണിയെ പിടിച്ചുനിർത്തിയത്.
ഹേമന്ത് സോറനെ ടാർഗറ്റ് ചെയ്തായിരുന്നു ബി.ജെ.പി കാമ്പയിൻ. അഴിമതി ആരോപണം മുതൽഗോത്രവിഭാഗ പ്രീണനം വരെ സോറനുമേൽ ആരോപിക്കപ്പെട്ടു. അനധികൃത പണമിടപാട് കേസിൽ ഇ.ഡി അറസ്റ്റു ചെയ്ത് ജയിലിലടച്ച സോറൻ പതിന്മടങ്ങ് ശക്തിയോടെയാണ് തിരിച്ചുവന്നത്.

അറസ്റ്റ് ശരിക്കും ബി.ജെ.പിക്ക് തിരിച്ചടിയായി. താൻ വേട്ടയാടപ്പെടുകയായിരുന്നുവെന്നും ഒരു ആദിവാസി മുഖ്യമന്ത്രിയായതുകൊണ്ടാണ് തന്നെ അറസ്റ്റുചെയ്തത് എന്നുമുള്ള സോറന്റെ നിലപാട് അദ്ദേഹത്തിന് ഏറെ പിന്തുണ നേടിക്കൊടുത്തു. ഇത്തരം വേട്ടയാടലുകളുടെ വെളിച്ചത്തിൽ 'കേന്ദ്രം ആദിവാസികൾക്ക് എതിരാണ്' എന്ന കാമ്പയിൻ ജെ.എം.എം ഏറ്റെടുത്തു. ഇത് നല്ല ഫലം ചെയ്തു.
അറസ്റ്റിനുമുമ്പ് മുഖ്യമന്ത്രിസ്ഥാനമൊഴിഞ്ഞ സോറനുപകരം മുതിർന്ന നേതാവായ ചംപയ് സോറനാണ് മുഖ്യമന്ത്രിയായത്. മാസങ്ങൾക്കുശേഷം ജാമ്യം ലഭിച്ചതിനെതുടർന്നാണ് ഹേമന്ത് സോറൻ വീണ്ടും മുഖ്യമന്ത്രിക്കസേരയിലെത്തിയത്. എന്നാൽ, സ്ഥാനം നഷ്ടമായ ചംപയ് സോറൻ പാർട്ടിയിൽ കലാപക്കൊടി ഉയർത്തുകയും, തെരഞ്ഞെടുപ്പിൽ ജയിച്ചാൽ ഉപമുഖ്യമന്ത്രിയാക്കാമെന്ന ഉറപ്പിൽ ബി.ജെ.പിയിലേക്ക് പോകുകയുമായിരുന്നു. ഗോത്രവിഭാഗങ്ങൾക്കിടയിൽ സ്വാധീനമുള്ള ചംപയ് സോറനെ മുൻനിർത്തിയാണ് ബി.ജെ.പി ഇലക്ഷൻ അജണ്ട സെറ്റ് ചെയ്തത്. ചംപയ് സോറനെ ചൂണ്ടിക്കാട്ടി, ജെ.എം.എമ്മിൽ ഗോത്രവിഭാഗം നേതാക്കൾക്ക് രക്ഷയില്ലെന്ന് ബി.ജെ.പി പ്രചാരണം നടത്തി. ചംപയ് സോറൻ ജയിച്ചെങ്കിലും അദ്ദേഹത്തിന് ജെ.എം.എമ്മിനെതിരെ ഒരു ചലനവുമുണ്ടാക്കാനായില്ല.
ബി.ജെ.പി പരാജയം ഉറപ്പാക്കിയതുകൊണ്ടാണ് അവസാന പിടിവള്ളിയെന്ന നിലയ്ക്കാണ് ബംഗ്ലാദേശി നുഴഞ്ഞുകയറ്റം എന്ന വർഗീയ അജണ്ട പുറത്തിട്ടത്. ഝാർഖണ്ഡ് മുക്തി മോർച്ചയുടെ ഒത്താശയിൽ നടക്കുന്ന നുഴഞ്ഞുകയറ്റം വഴി സംസ്ഥാനത്തെ ആദിവാസി ജനസംഖ്യാനുപാതം അട്ടിമറിക്കപ്പെടുകയാണെന്നായിരുന്നു ബി.ജെ.പി ആരോപണം. 'നുഴഞ്ഞുകയറ്റക്കാർ ആദിവാസി സ്ത്രീകളെ വിവാഹം ചെയ്ത്, ആദിവാസി ഭൂമി വൻതോതിൽ കൈവശപ്പെടുത്തുകയാണ്' എന്ന 'ലാൻഡ് ജിഹാദ്' കാമ്പയിനും ബി.ജെ.പി ഊർജിതമാക്കിയിരുന്നു. ജെ.എം.എം- കോൺഗ്രസ് സഖ്യത്തിന്റെ 'കുടിവെള്ളം- ഭൂമി- വനം' എന്ന മുദ്രാവാക്യത്തിന് ബദലായി ബി.ജെ.പി 'ഭക്ഷണം, പെൺമക്കൾ, ഭൂമി' എന്ന മുദ്രാവാക്യമാണ് മുന്നോട്ടുവച്ചത്.  പ്രധാനമന്ത്രി നരേന്ദ്രമോദിയുടെയും കേ​ന്ദ്രമ​ന്ത്രി അമിത് ഷായുടെയും നേതൃത്വത്തിലായിരുന്നു ഈ കാമ്പയിൻ.
എന്നാൽ, ബി.എസ്.എഫ് അടക്കമുള്ള സംവിധാനങ്ങൾ നുഴഞ്ഞുകയറ്റം തടയുന്നതിൽ പരാജയപ്പെട്ടുവെന്നും അതിന് കേന്ദ്രമാണ് ഉത്തരവാദി എന്നും ഹേമന്ത് സോറൻ കാമ്പയിനിലുടനീളം വ്യക്തമാക്കി. ഇത് ബി.ജെ.പി കാമ്പയിന്റെ മുനയൊടിച്ചു.ബംഗ്ലാദേശി നുഴഞ്ഞുകയറ്റത്തെതുടർന്ന് ആദിവാസി ജനസംഖ്യ വൻതോതിൽ കുറഞ്ഞുവെന്ന് ബി.ജെ.പി പ്രചരിപ്പിച്ച സാന്താൾ പർഗാന മേഖലയിൽ ജെ.എം.എം വിജയം നേടിയത്, 'നുഴഞ്ഞുകയറ്റ' കാമ്പയിന് ഏറ്റ തിരിച്ചടിയായിരുന്നു.
ഇതോടൊപ്പം, സ്ത്രീകൾക്കും ആദിവാസികൾക്കുമായി തന്റെ സർക്കാർ നടപ്പാക്കിയ ക്ഷേമ പദ്ധതികൾക്ക് ഹേമന്ത് സോറൻ നന്നായി പ്രചാരണം നൽകി. സ്ത്രീകൾക്ക് മാസം 1000 രൂപ നിക്ഷേപമായി നൽകുന്ന മുഖ്യമന്ത്രി മൈയ്യ സമ്മാൻ യോജന, ആദിവാസി വിഭാഗങ്ങൾക്കുള്ള ആദിവാസി അസ്മിത തുടങ്ങിയ പദ്ധതികൾ ജനപ്രീതി നേടി. ഹേമന്ത് സോറന്റെ ജീവിതപങ്കാളി കൽപന സോറന്റെ നേതൃത്വത്തിൽ സംസ്ഥാനമൊട്ടാകെ, സർക്കാർ പദ്ധതികളെക്കുറിച്ച് കാമ്പയിൻ നടത്തുകയും സ്ത്രീകളെ വൻതോതിൽ പാർട്ടിയിലേക്ക് ആകർഷിക്കുകയും ചെയ്തു.  അങ്ങനെ സ്ത്രീവോട്ടർമാരുടെ ഉറച്ച പിന്തുണ ജെ.എം.എം ഉറപ്പാക്കി. 81 സീറ്റിൽ 68 ഇടത്തും സ്ത്രീവോട്ടർമാർ വൻതോതിൽ ഇത്തവണ വോട്ടുചെയ്യാനെത്തിയത് ഈയൊരു ഉണർവിന്റെ സൂചനയായിരുന്നു.
ജെ.എം.എമ്മിന് സംസ്ഥാന രാഷ്ട്രീയത്തിലുള്ള സ്വാധീനം തിരിച്ചറിഞ്ഞും അതിനെ അംഗീകരിച്ചുമുള്ള കോൺഗ്രസ് സമീപനവും 'ഇന്ത്യ' മുന്നണിയെ ശക്തമാക്കി. പ്രതീക്ഷിച്ചതിനേത്താൾ പാർട്ടി മികച്ച പ്രകടനം കാഴ്ചവക്കുകയും ചെയ്തു. ബി.ജെ.പി ശക്തികേന്ദ്രമായ ബൊക്കാറോ അടക്കമുള്ള നഗരകേന്ദ്രങ്ങളിൽ പോലും കോൺഗ്രസിന് മുന്നേറ്റമുണ്ടാക്കാനായി. ആർ.ജെ.ഡിയുടെയും സി.പി.എമ്മിന്റെയും മികച്ച പ്രകടനം കൂടിയായപ്പോൾ, എൻ.ഡി.എയുടെ തകർച്ച പൂർണമായി.",left
"Keralaകാട്ടാനക്കൊല; നാളെ ആറളത്ത് സര്‍വകക്ഷിയോഗംയോഗത്തില്‍ വനം വകുപ്പ് മന്ത്രി എ കെ ശശീന്ദ്രന്‍ പങ്കെടുക്കും കണ്ണൂര്‍: ആറളം ഫാമില്‍ കാട്ടാന ആക്രമണത്തില്‍ ദമ്പതികള്‍ മരിക്കാനിടയായ സംഭവത്തില്‍ നാളെ സര്‍വകക്ഷി യോഗം. ഇന്ന് വൈകുന്നേരം ചേര്‍ന്ന കണ്ണൂര്‍ ജില്ലാ ദുരന്ത നിവാരണ അതോറിറ്റി യോഗമാണ് സര്‍വകക്ഷി യോഗം നടത്താന്‍ തീരുമാനിച്ചത്. യോഗത്തില്‍ വനം വകുപ്പ് മന്ത്രി എ കെ ശശീന്ദ്രന്‍ പങ്കെടുക്കും. ജില്ലാ കളക്ടര്‍, പൊലീസ്, വനം, ട്രൈബല്‍, പൊതുമരാമത്ത് തുടങ്ങിയ വകുപ്പ് ഉദ്യോഗസ്ഥരും പങ്കെടുക്കും. വൈകുന്നേരം മൂന്ന് മണിക്ക് ആണ് സര്‍വകക്ഷി യോഗം.

അടിക്കാടുകള്‍ ഉടന്‍ വെട്ടി മാറ്റാന്‍ ഇന്നത്തെ യോഗത്തില്‍ തീരുമാനിച്ചിട്ടുണ്ട്. ആനകളെ ഉള്‍ക്കാട്ടിലേക്ക് തുരത്താന്‍ ഉള്ള നടപടി തുടരും. ആനമതില്‍ പണി വേഗത്തില്‍ ആക്കാന്‍ നാളത്തെ യോഗത്തില്‍ ടിആര്‍ഡിഎമ്മിനോട് ആവശ്യപ്പെടുമെന്നും യോഗത്തില്‍ തീരുമാനിച്ചു. മരണപ്പെട്ടവരുടെ കുടുംബത്തിന് നാളെ അഞ്ച് ലക്ഷം രൂപ വീതം ആദ്യ ഗഡു നഷ്ടപരിഹാരം നല്‍കും. ബാക്കി പത്ത് ലക്ഷം നടപടികള്‍ പൂര്‍ത്തിയാക്കി ഉടന്‍ തന്നെ നല്‍കുമെന്നും യോഗം തീരുമാനമാക്കി. ആറളത്ത് ബിജെപി നാളെ ഹർത്താൽ പ്രഖ്യാപിച്ചിട്ടുണ്ട്.   വന്യജീവികളിൽ നിന്ന് ജനങ്ങൾക്ക് സംരക്ഷണം കൊടുക്കുന്നതിൽ സർക്കാർ പരാജയപ്പെട്ടു എന്ന് ബിജെപി നേതൃത്വം ആരോപിച്ചു.

ആറളം ഫാം ബ്ലോക്ക് 13ലാണ് ആദിവാസി ദമ്പതികളായ വെള്ളിയെയും ഭാര്യ ലീലയെയും കാട്ടാന ചവിട്ടിക്കൊന്നത്. ഇരുവരും കശുവണ്ടി ശേഖരിക്കാന്‍ പോയപ്പോഴാണ് ആക്രമണം സംഭവിച്ചത്. ആര്‍ആര്‍ടി ഓഫീസില്‍ നിന്നും 600 മീറ്റര്‍ അപ്പുറത്താണ് അപകടം സംഭവിച്ചത്. എല്ലാ ദിവസവും ആനയുടെ ആക്രമണമുണ്ടാകാറുണ്ടെന്ന് പ്രദേശവാസികള്‍ പറയുന്നു. പരാതി പറയുമ്പോഴും ശാശ്വത പരിഹാരം കണ്ടെത്താന്‍ സാധിച്ചില്ലെന്നാണ് പ്രദേശവാസികള്‍ പറയുന്നത്.

Content Highlights: Elephant attack all party meeting in Aralam",left
"Keralaതിരുവനന്തപുരം പുലിപ്പാറയില്‍ എസ്ഡിപിഐക്ക് അട്ടിമറി വിജയം; യുഡിഎഫ് മുന്‍ വാര്‍ഡ്‌മെമ്പറുടെ മകള്‍ക്ക് തോല്‍വിആകെ 19 വാര്‍ഡുകളുള്ള പാങ്ങോട് ഗ്രാമപഞ്ചായത്തില്‍ യുഡിഎഫിനാണ് ഭരണം തിരുവനന്തപുരം: പാങ്ങോട് പുലിപ്പാറയില്‍ എസ്ഡിപിഐക്ക് അട്ടിമറി വിജയം. കോണ്‍ഗ്രസ് സീറ്റ് എസ്ഡിപിഐ പിടിച്ചെടുത്തു. എസ്ഡിപിഐ സ്ഥാനാര്‍ത്ഥി മുജീബ് പുലിപ്പാറയാണ് വിജയിച്ചത്. 226 വോട്ടിനാണ് വിജയം.

യുഡിഎഫ് അംഗമായിരുന്ന അബ്ദുള്‍ ഖരീമിന്റെ മരണത്തെ തുടര്‍ന്നാണ് വാർഡില്‍ ഉപതിരഞ്ഞെടുപ്പ് നടന്നത്. അബ്ദുള്‍ഖരീമിന്റെ മകള്‍ സബീനാഖരീമാണ് യുഡിഎഫ് സ്ഥാനാര്‍ത്ഥി.

ആകെ 19 വാര്‍ഡുകളുള്ള പാങ്ങോട് ഗ്രാമപഞ്ചായത്തില്‍ യുഡിഎഫിനാണ് ഭരണം. എല്‍ഡിഎഫ് എട്ട്, യുഡിഎഫ് ഏഴ്, വെല്‍ഫെയര്‍ പാര്‍ട്ടി രണ്ട്, എസ്ഡിപിഐ രണ്ട് എന്നിങ്ങനെയായിരുന്നു കക്ഷി നില. വെല്‍ഫെയര്‍ പാര്‍ട്ടിയുടെ പിന്തുണയോടെയാണ് യുഡിഎഫ് ഭരണം നേടിയത്.

Content Highlights: Bypoll thiruvananthapuram pangode congress Failed sdpi won",left
"Nationalപശ്ചിമ ബംഗാളില്‍ മുഹമ്മദ് സലീം വീണ്ടും സിപിഐഎം സംസ്ഥാന സെക്രട്ടറിദാങ്കുണിയയില്‍ 23നാണ് സമ്മേളനം ആരംഭിച്ചത്. ഹൂഗ്ലി: പശ്ചിമ ബംഗാളിലെ സിപിഐഎമ്മിനെ മുഹമ്മദ് സലീം തന്നെ നയിക്കും. ഇന്ന് അവസാനിച്ച സംസ്ഥാന സമ്മേളനമാണ് മുഹമ്മദ് സലീമിനെ സംസ്ഥാന സെക്രട്ടറിയായി തിരഞ്ഞെടുത്തത്.

67കാരനായ മുഹമ്മദ് സലിം രണ്ടാം തവണയാണ് സംസ്ഥാന സെക്രട്ടറിയാകുന്നത്. കൊല്‍ക്കത്ത ഖിദര്‍പ്പുര്‍ സ്വദേശിയാണ്. 2015 മുതല്‍ പാര്‍ട്ടി പി ബി അംഗമാണ്. ദീര്‍ഘകാലം ഡിവൈഎഫ്‌ഐ അഖിലേന്ത്യ ജനറല്‍ സെക്രട്ടറിയായിരുന്നു. 1990 മുതല്‍ രണ്ട് തവണ രാജ്യസഭാംഗമായിരുന്നു. 2001-2004 കാലത്ത് ബംഗാള്‍ മന്ത്രിസഭയിലംഗമായിരുന്നു. 2004, 2014ലും ലോക്‌സഭയിലേക്ക് വിജയിച്ചു. 1998 മുതല്‍ സിപിഐഎം കേന്ദ്ര കമ്മിറ്റിയംഗമാണ്.

80 അംഗ സംസ്ഥാന കമ്മിറ്റിയെ സമ്മേളനം തിരഞ്ഞെടുത്തു. ദാങ്കുണിയയില്‍ 23നാണ് സമ്മേളനം ആരംഭിച്ചത്.

Content Highlights: CPI(M) re-elects Md Salim as West Bengal secretary",left
"വധശിക്ഷയുടെ രാഷ്ട്രീയം ചർച്ച ചെയ്യപ്പെടണം,സ്വതന്ത്ര മാധ്യമങ്ങളിലൂടെ മനില സി. മോഹൻ:ഇന്ത്യൻ നീതിന്യായ വ്യവസ്ഥയിലെ ഏറ്റവും കൂടിയ ശിക്ഷയായി കണക്കാക്കുന്നത് വധശിക്ഷയാണ്. സ്റ്റേറ്റിന്റെ പ്രതികാരമാണ് വധശിക്ഷ എന്ന ആശയത്തെ മുൻനിർത്തി ഒരു പാട് ചർച്ചകളും സംവാദങ്ങളും കുറേ കാലമായി നടക്കുന്നുണ്ട്. പക്ഷേ അതൊന്നും തന്നെ പൊതുബോധ ധാരണകളെ തിരുത്താനും മാത്രം കരുത്തിലേക്ക് വന്നിട്ടില്ല. അക്കാദമിക്, ഇന്റലക്ച്വൽ തലത്തിലെ ചർച്ചകളിൽ നിന്ന് സമൂഹത്തിന്റെ എല്ലാത്തട്ടിലെയും ജനങ്ങളിൽ അവബോധമുണ്ടാക്കാനായി എന്തൊക്കെയാണ് ചെയ്യാൻ കഴിയുക? സോഷ്യൽ മീഡിയാക്കാലത്ത് എല്ലാ മനുഷ്യർക്കും അഭിപ്രായം രേഖപ്പെടുത്താനുള്ള വേദി ഉള്ളപ്പോൾ പ്രത്യേകിച്ചും.
കെ. രാമചന്ദ്രൻ:ഏതാനും വർഷം മുമ്പുണ്ടായിരുന്ന അവസ്ഥയുമായി താരതമ്യപ്പെടുത്തുമ്പോൾ, വധശിക്ഷയെക്കുറിച്ചുള്ള തുറന്ന ചർച്ചകൾ സാമാന്യജനത്തിന്റെ അവബോധത്തിൻമേലും കുറച്ചൊക്കെ മാറ്റം ഉണ്ടാക്കിയിട്ടുണ്ട് എന്നുതന്നെയാണ് എനിക്ക് തോന്നുന്നത്.‘അവനെ തൂക്കിലേറ്റൂ! അവനെ വധിക്കൂ!' എന്നിങ്ങനെയുള്ള വൈകാരിക ആക്രോശങ്ങൾ ആൾക്കൂട്ടത്തിൽ നിന്ന് ഉയർന്നുവരുന്ന ഏർപ്പാട് ഇപ്പോഴും തുടരുന്നുണ്ടെങ്കിലും ഉദ്ബുദ്ധ വിഭാഗങ്ങളിൽ ഈ പ്രവണതയിൽ കുറവ് വന്നിട്ടുണ്ട് എന്നുതോന്നുന്നു.
‘‘ആൾക്കൂട്ടത്തിന്റെ പ്രതികാരദാഹവും സ്വന്തം കുറ്റവാസനകളെ മറ്റൊരാളിൽ ആരോപിച്ച് പരോക്ഷമായി സംതൃപ്തിയും അഭിലാഷ പൂർത്തീകരണവും നേടാനുള്ള മനഃശ്ശാസ്ത്രപരമായ തന്ത്രവും എല്ലാം വധശിക്ഷകൾക്കും കൊലപാതകങ്ങൾക്കും ജനസമ്മതി സൃഷ്ടിക്കുവാൻ സഹായകമാവാറുണ്ട്. ഇത് കോടതികളെ സ്വാധീനിക്കാറുമുണ്ട്. ആൾക്കൂട്ടത്തിന്റെ അനിയന്ത്രിതമായ വികാരപ്രകടനം  പലപ്പോഴും കൊലകൾക്കും കൂട്ടക്കൊലകൾക്കും ഇട നൽകിയിട്ടുണ്ട്. അവരുടെ പ്രാകൃതവും ക്ഷുദ്രവുമായ ആഗ്രഹങ്ങൾ, അടിച്ചമർത്തപ്പെട്ട പ്രതികാരദാഹം തുടങ്ങിയവക്ക് പ്രകടിതരൂപം കൈവരുന്നത് പലപ്പോഴും മറ്റുള്ളവരെ ആരെയെങ്കിലും നിയമപരമായോ അല്ലാതെയോ വധിക്കുമ്പോഴാണ്. സാമൂഹികമായ തിന്മകൾക്ക് ഒരാളെ ബലിയാടാക്കി അയാളെ വധിക്കുമ്പോൾ ആൾക്കൂട്ടം മനഃശാസ്ത്രപരമായ ഒരുതരം സംതൃപ്തിയോ ആശ്വാസമോ അനുഭവിക്കുന്നു. ഉദാഹരണത്തിന്, സൗമ്യവധക്കേസിലെ ഗോവിന്ദച്ചാമിയെ തൂക്കിലേറ്റണമെന്ന ഉത്സാഹപൂർവ്വമായ ആൾക്കൂട്ട അഭിനിവേശം എടുക്കുക. ഇതിന്റെ പിന്നിലെ ചേതോവികാരം അപഗ്രഥിച്ചാൽ കാണാൻ കഴിയുക സൗമ്യ എന്ന നിഷ്‌കളങ്കയായ പെൺകുട്ടി വധിക്കപ്പെട്ടതിലുള്ള ധാർമികരോഷമോ സമൂഹത്തിൽ നിലനിൽക്കുന്ന സ്ത്രീവിരുദ്ധ സമീപനത്തോടും ബലാത്സംഗ പ്രവണതയോടുമുള്ള തീക്ഷണമായ എതിർപ്പോ ഒന്നുമല്ല.
ബലാത്സംഗത്തിലേക്കും സ്ത്രീപീഡനത്തിലേക്കും നയിക്കുന്ന സാമൂഹ്യ- രാഷ്ട്രീയ- ആധിപത്യ വ്യവസ്ഥക്കെതിരെ കലാപത്തിന് ജനങ്ങൾ തയ്യാറുമല്ല. കേരളത്തിലെ മാധ്യമങ്ങളടക്കം ഗോവിന്ദച്ചാമിയെ പ്രതിക്കൂട്ടിലാക്കി തടി തപ്പുകയായിരുന്നു. ‘തമിഴ'നും ‘വികലാംഗ'നും ‘ക്രൂരമൃഗ'വുമായി ഒറ്റതിരിഞ്ഞ വ്യക്തിയെ അടയാളപ്പെടുത്തുന്നത് അയാളുടെ അപരത്വം മലയാളിയുടെ കപട സദാചാര ധാർമിക സങ്കൽപ്പങ്ങളിൽ ഊന്നിയ സ്വത്വത്തെ നിർവചിക്കാനുള്ള മറയായി ഉപയോഗപ്പെടുത്തിക്കൊണ്ടാണ്. കറുത്തവൻ, തമിഴൻ, ഒറ്റക്കയ്യൻ തുടങ്ങിയ വിശേഷണങ്ങൾ ഗോവിന്ദച്ചാമിക്കെതിരെ പ്രയോഗിക്കുമ്പോൾ നമ്മിൽ നിന്ന് വേറിട്ട അപരനാണ് കൃത്യം ചെയ്തതെന്ന് ആശ്വസിക്കുകയും അതേസമയം നമ്മുടെ സ്വത്വം സ്വരൂപിച്ച നിലനിൽക്കുന്ന സാമൂഹികാവസ്ഥയുടെ ന്യൂനതകൾ വിസ്മരിക്കുകയും ചെയ്യാം എന്ന സൗകര്യമുണ്ട് .
​​​​​​​‘ഒരു വ്യക്തിയുടെ കുടിലത’ എന്നതിനപ്പുറം ഒരു സമൂഹത്തിന്റെ കപട മൂല്യബോധം തന്നെയാണ് ഇത്തരം സംഭവങ്ങളിലേക്ക് നയിക്കുന്നത് എന്ന് തിരിച്ചറിയപ്പെടാതെ പോകുന്നത് വധശിക്ഷ പോലുള്ള നടപടികളെ പരിഹാരങ്ങൾ ആയി നാം കാണുന്നതുകൊണ്ടുകൂടിയാണ്.
നമ്മളൊക്കെ യോഗ്യന്മാർ, മറ്റുള്ളവരാണ് കുഴപ്പക്കാർ എന്നിങ്ങനെ സ്വയം ന്യായീകരിക്കുന്ന നിലപാടിലെത്തിയാൽ സ്വസ്ഥത വീണ്ടെടുക്കാം; ആത്മപരിശോധന വേണ്ട. ലൈംഗികാക്രമണത്തിന്റെ സാമൂഹ്യ- രാഷ്ട്രീയ പശ്ചാത്തലത്തെക്കുറിച്ച്, പുരുഷാധിപത്യത്തിന്റെ തീവ്രമായ പ്രകടിത രൂപങ്ങളെ കുറിച്ച് ആഴത്തിൽ ചിന്തിക്കേണ്ട സാമൂഹികമായ  ബാധ്യതകൾ ഒന്നും സ്വയം ഏറ്റെടുക്കേണ്ടതില്ല. വയ്യാവേലിക്ക് ഒന്നും പോകണ്ട. പരമസുഖം. ഗോവിന്ദച്ചാമിയെ ഉടൻ വധിച്ചാൽ  മലയാളിയുടെ സദാചാരവും പാതിവ്രത്യവും രക്ഷപ്പെട്ടു കൊള്ളുമെന്ന വ്യാജമായ ഒരുതരം ആശ്വാസമാണ് ഈ കൊലവിളിക്ക് പിന്നിലുള്ളത്''( കെ. രാമചന്ദ്രൻ).
ഉത്ര വധക്കേസിൽ സൂരജിന് അർഹമായ ശിക്ഷ വിധിച്ചിട്ടും  ‘പോരാ, അവനെ വധിക്കുകതന്നെ വേണ'മെന്നുള്ള മുറവിളിയിലും ഇതേ തരത്തിലുള്ള ഒരു വികാരം തന്നെയാണ് കാണാൻ കഴിയുന്നത്.  ‘ഒരു വ്യക്തിയുടെ കുടിലത’ എന്നതിനപ്പുറം ഒരു സമൂഹത്തിന്റെ കപട മൂല്യബോധം തന്നെയാണ് ഇത്തരം സംഭവങ്ങളിലേക്ക് നയിക്കുന്നത് എന്ന് തിരിച്ചറിയപ്പെടാതെ പോകുന്നത് വധശിക്ഷ പോലുള്ള നടപടികളെ പരിഹാരങ്ങൾ ആയി നാം കാണുന്നതുകൊണ്ടുകൂടിയാണ്.
ഭരണഘടന രൂപീകരണത്തിനായി കോൺസ്റ്റിറ്റ്യവൻറ്​ അസംബ്ലിയിൽ നടന്ന ചർച്ചകളിൽ പോലും മനുഷ്യാവകാശ നിഷേധകമായ, ജനാധിപത്യ വിരുദ്ധമായ ഈ ശിക്ഷാവിധി നിർത്തലാക്കാനായിരുന്നു എല്ലാവരും ശുപാർശ ചെയ്തത് എന്നും ഓർക്കുക
മാധ്യമങ്ങളിലൂടെയുള്ള സംവാദങ്ങൾ; അനേകം നിരപരാധികൾ വധശിക്ഷക്ക് വിധേയരായി വധിക്കപ്പെട്ടിട്ടുണ്ട് എന്ന യാഥാർത്ഥ്യത്തിന്റെ തിരിച്ചറിവ്; വധശിക്ഷ എല്ലാ പരിഷ്‌കൃത രാജ്യങ്ങളിലും നിർത്തലാക്കിയത്; ഇന്ത്യയിൽ അത് റദ്ദാക്കാൻ ലോ കമീഷൻ ശുപാർശ നൽകിയത് തുടങ്ങിയ കാര്യങ്ങൾ ആളുകളെ കൂടുതൽ ജാഗ്രത ഉള്ളവരാക്കിയിട്ടുണ്ട്. എന്നാൽ പോലും സൗദി അറേബ്യയിലെയും ഇറാനിലെയും പാകിസ്ഥാനിലെയും മറ്റും ശിക്ഷാവിധികൾ ചൂണ്ടിക്കാട്ടി, കുറ്റം തടയാൻ എന്ന പേരിൽ  ഈ പൈശാചികത്വം തുടരാനുള്ള മുറവിളികൾ പലയിടങ്ങളിൽ നിന്നും പലരും ഉയർത്തുന്നുണ്ട്. ഇതൊരു സജീവ വിഷയമായി സമൂഹത്തിന്റെ എല്ലാ തുറകളിലും ചർച്ചയാവുകയും കുറ്റം, ശിക്ഷ തുടങ്ങിയവയെക്കുറിച്ചുള്ള നീതിയിലധിഷ്ഠിതമായ വ്യവഹാരങ്ങൾക്കും മനഃശാസ്ത്രപരമായ ഇടപെടലുകൾക്കും പൊതുപിന്തുണ ലഭിക്കുകയും ചെയ്യാൻ സഹായകമായ നടപടികളിലൂടെ മാത്രമേ പൊതു അവബോധം ഏതാണ്ട് പൂർണമായും വധശിക്ഷയ്‌ക്കെതിരായി മാറുകയുള്ളൂ.
സോഷ്യൽ മീഡിയക്ക് ഇതിന് വേദിയൊരുക്കാൻ കഴിയും. എങ്കിലും, സ്വതന്ത്ര മീഡിയ എന്നത് അപൂർവമായി മാറുകയും സ്വേച്ഛാധിപത്യത്തെ സേവിക്കുന്ന ജനാധിപത്യവിരുദ്ധ പ്രവണത  മീഡിയയിൽ ശക്തമാവുകയും ചെയ്യുമ്പോൾ ജനാധിപത്യപരവും സ്വതന്ത്രവും നീതിയുക്തവുമായ ഹിതപരിശോധന വളരെ ദുഷ്‌കരമായിരിക്കും. വധശിക്ഷയ്‌ക്കെതിരായ നിലപാടുകൾ എന്തുകൊണ്ട് ലോകത്തിലെ ഭൂരിപക്ഷം രാഷ്ട്രങ്ങളും സ്വീകരിച്ചു എന്നതും മനുഷ്യാവകാശത്തിന് വിലകൽപ്പിക്കാത്ത വിരലിലെണ്ണാവുന്ന ഏതാനും രാജ്യങ്ങൾ മാത്രമേ ഇപ്പോഴും അത് തുടരുന്നുള്ളൂ എന്നതും സ്വതന്ത്ര മാധ്യമങ്ങൾ പൊതുജനശ്രദ്ധയിൽ കൊണ്ടുവരണം; വധശിക്ഷയുടെ രാഷ്ട്രീയം ചർച്ച ചെയ്യപ്പെടണം. അതിനുശേഷമേ ഹിതപരിശോധന നടത്താവൂ.
പൊതുബോധത്തെ തൃപ്തിപ്പെടുത്താൻ വേണ്ടിയെന്ന് പറഞ്ഞുതന്നെ വിധി എഴുതിയ കോടതികളുള്ള രാജ്യമാണ്. ആൾക്കൂട്ട വൈകാരികത കോടതി വിധിയെ സ്വാധീനിക്കുന്ന നിരവധി ഉദാഹരണങ്ങൾ ഉണ്ട്. അത് എത്രത്തോളം ആശാസ്യമാണ്? കാപ്പിറ്റൽ പണിഷ്‌മെന്റ് നിർത്തലാക്കണം എന്ന നാഷണൽ ലോ കമീഷന്റെ ശുപാർശ കൂടി  നിലനിൽക്കുന്ന സാഹചര്യത്തിൽ ന്യായാധിപരുടെമേൽ ആൾക്കൂട്ടം സ്വാധീനിക്കുന്നത് എന്തുതരം ഇംപാക്റ്റ് ആണ് ഉണ്ടാക്കുക?
ആൾക്കൂട്ട മുറവിളികൾ ഒരു രാജ്യത്ത് കോടതിവിധിയെ സ്വാധീനിച്ചു തുടങ്ങിയാൽ പിന്നെ അത്തരം രാജ്യത്ത് നിയമവാഴ്ചയോ ജനാധിപത്യമോ നീതിയോ ഇല്ല എന്നാണ് സൂചിപ്പിക്കുന്നത്. ഇന്ത്യയിൽ വധശിക്ഷ നിർത്തലാക്കാനുള്ള നാഷണൽ ലോ കമീഷൻ ശുപാർശയും മറ്റും വരുന്നത് വധശിക്ഷയെ കുറിച്ചുള്ള എല്ലാ വശങ്ങളും പരിശോധിച്ചശേഷമാണ്. ഇന്ത്യൻ ഭരണഘടനയുടെ അന്തസത്ത അനുസരിച്ചുള്ള തീരുമാനം എത്രയും വേഗം വധശിക്ഷ നിർത്തലാക്കൽ തന്നെയായിരിക്കും. ഭരണഘടന രൂപീകരണത്തിനായി കോൺസ്റ്റിറ്റ്യവൻറ്​ അസംബ്ലിയിൽ നടന്ന ചർച്ചകളിൽ പോലും മനുഷ്യാവകാശ നിഷേധകമായ, ജനാധിപത്യ വിരുദ്ധമായ ഈ ശിക്ഷാവിധി നിർത്തലാക്കാനായിരുന്നു എല്ലാവരും ശുപാർശ ചെയ്തത് എന്നും ഓർക്കുക. നിരപരാധികളെ വധശിക്ഷക്ക് വിധിച്ചു വധിച്ച ധാരാളം സംഭവങ്ങൾ വിദേശത്തു മാത്രമല്ല ഇന്ത്യയിലും ഉണ്ടായിട്ടുണ്ട്. വധശിക്ഷ വിധിച്ച ജഡ്ജിമാർ തന്നെ പിൽക്കാലത്ത് അത് ചൂണ്ടിക്കാട്ടിയിട്ടുമുണ്ട്.
‘‘13 കുറ്റവാളികളുടെ വധശിക്ഷ ഇളവ് ചെയ്യാൻ 14 പ്രശസ്ത ജഡ്ജിമാർ സമീപകാലത്ത് പ്രസിഡണ്ടിന് സമർപ്പിച്ച അപേക്ഷയിൽ പറയുന്നത് ഈ ശിക്ഷകൾ ഇളവ് ചെയ്യുന്നില്ലെങ്കിൽ അത് നീതി നടത്തിപ്പിലെ ഒരു വലിയ വീഴ്ച ആയിരിക്കും എന്നാണ്. സുപ്രീം കോടതിയിൽ 2003 മുതൽ 2009 വരെ അബദ്ധത്തിൽ വധശിക്ഷയ്ക്ക് വിധിച്ച പ്രതികളുടെ പട്ടിക 2012 സെപ്റ്റംബർ 7ന് ഫ്രണ്ട് ലൈൻ മാസിക പ്രസിദ്ധീകരിച്ചിരുന്നു.ഇവരുടെ വധശിക്ഷ റദ്ദാക്കി ജീവപര്യന്തമാക്കി കൊടുക്കണം എന്ന് ആവശ്യപ്പെട്ടുകൊണ്ട് 14 പ്രഗത്ഭ റിട്ടയേർഡ് ജഡ്ജിമാർ ഇന്ത്യൻ പ്രസിഡണ്ടിന് അപേക്ഷ നൽകിയിട്ടുണ്ട്.  ഇവരെല്ലാം സുപ്രീം കോടതിയിലോ ഹൈക്കോടതികളിലോ ജസ്റ്റിസുമാർ ആയി സേവനമനുഷ്ഠിച്ചിട്ടുള്ളവരാണ്'' (വിസമ്മതത്തിന്റെ കാതൽ, കെ. രാമചന്ദ്രൻ).​അപ്പോൾ, ന്യായാധിപന്മാരെ അവരുടെ പക്ഷപാതമോ ആൾക്കൂട്ടത്തിന്റെ ആക്രോശങ്ങളോ ഭരണത്തിലിരിക്കുന്നവരുടെ ഇഷ്ടാനിഷ്ടങ്ങളോ സ്വാധീനിക്കരുത് എന്നും സ്വതന്ത്രവും നീതിയുക്തവുമായ നിയമവ്യാഖ്യാനമാണ് വേണ്ടതെന്നും അതിൽ വധശിക്ഷയ്ക്ക് യാതൊരു സ്ഥാനവും ഇല്ല എന്നുമുള്ള കാര്യം വളരെ സ്പഷ്ടമാണ്.▮
​വായനക്കാർക്ക് ട്രൂകോപ്പി വെബ്‌സീനിലെ ഉള്ളടക്കത്തോടുള്ള പ്രതികരണങ്ങൾ[email protected]എന്ന വിലാസത്തിലേക്ക് അയക്കാം.​",left
"മദ്യപിച്ച് വഴക്കുണ്ടാക്കുന്ന പിതാവിനെ കൊലപ്പെടുത്തി  പതിനഞ്ചുകാരി മദ്യപിച്ച് വഴക്കുണ്ടാക്കുന്ന പിതാവിനെ  കൊലപ്പെടുത്തി പതിനഞ്ചുകാരി. ഇയാള്‍ സ്ഥിരമായി മദ്യപിക്കുകയും വീട്ടിലെത്തി ഭാര്യയെ മര്‍ദ്ദിക്കുകയും ചെയ്യുമായിരുന്നുവെന്നാണാണ് പൊലീസ് പറയുന്നത്. ഏപ്രില്‍ 21‑ന് ഛത്തീസ്ഗഢിലെ ജഷ്പൂരിലാണ് സംഭവം നടന്നത്. പെണ്‍കുട്ടിയിപ്പോള്‍ പോലീസ് കസ്റ്റഡിയിലാണ്.

പ്രായപൂര്‍ത്തിയാകാത്തതിനാല്‍ വിശദാംശങ്ങള്‍ പുറത്ത് വിട്ടിട്ടില്ല. അമ്പത്തൊമ്പതുകാരനായ ഗൃഹനാഥന്‍ സ്വന്തം വീട്ടിലെ കട്ടിലില്‍ വെട്ടേറ്റ് കിടക്കുന്നുവെന്ന വിവരം അറിഞ്ഞാണ് പൊലീസ് പരിശോധനയ്ക്ക് എത്തിയത്. ചോദ്യം ചെയ്യലില്‍ കുട്ടി കുറ്റം സമ്മതിക്കുകയായിരുന്നു. പിതാവ് സ്ഥിരമായി വീട്ടില്‍ മദ്യപിച്ചുവരികയും വഴക്കിടുകയും ചെയ്യുമായിരുന്നുവെന്ന് പെണ്‍കുട്ടി പറഞ്ഞു. അമ്മയെ മര്‍ദ്ദിക്കുന്നത് കണ്ട ദേഷ്യത്തില്‍ കോടാലിയെടുത്ത് പിതാവിനെ വെട്ടിയെന്നാണ് കുട്ടി പറഞ്ഞത്. കുട്ടിയുടെ അറസ്റ്റ് രേഖപ്പെടുത്തി ജുവനൈല്‍ ഹോമില്‍ പാര്‍പ്പിച്ചിരിക്കുകയാണിപ്പോള്‍.",left
"കടുവ കുടുങ്ങിയാൽ മൃഗശാലയിലേക്ക് മാറ്റും, സ്ഥലത്ത് ജാഗ്രതാ നിർദ്ദേശം; അടിയന്തിര ഘട്ടങ്ങളിൽ വിളിക്കാൻ നമ്പറുകൾ  -    - മാനന്തവാടി: പഞ്ചാരക്കൊല്ലിയിൽ ആദിവാസി സ്ത്രീയെ ആക്രമിച്ച് കൊന്ന കടുവയെ കണ്ടെത്തായായി ശ്രമം തുടരുന്നു. 10 ടീം അംഗങ്ങളെ നിരീക്ഷണത്തിന് ഏർപ്പെടുത്തിയിട്ടുണ്ടെന്ന് സർവകക്ഷിയോഗത്തിന് ശേഷം വയനാട് എഡിഎം അറിയിച്ചു. ദൌത്യത്തിന് അരുൺ സക്കറിയ നേതൃത്വം നൽകും. കടുവ കൂട്ടിൽ കുടുങ്ങിയാൽ മൃഗശാലയിലേക്ക് മാറ്റും. പൊലീസും ആർആർടിയും രാത്രി ഉൾപ്പടെ പരിശോധന നടത്തും. കുട്ടികളെ സ്കൂളിൽ എത്തിക്കാൻ 6 വാഹനം സജീകരിച്ചു. കടുവ ആക്രമണത്തിൽ കൊല്ലപ്പെട്ട രാധയുടെ കുടുംബത്തിലെ ഒരാൾക്ക് ഫെബ്രുവരി 1 മുതൽ താത്കാലിക ജോലി നൽകും. കുടുംബത്തിനുള്ള ബാക്കി നഷ്ടപരിഹാരം ഉടൻ നൽകും. സമരക്കാർ ഉന്നയിച്ച ആവശ്യങ്ങൾ അംഗീകരിച്ചുവെന്നും ഇത് വരെ പ്രദേശവാസികൾ നടത്തിയ സമരത്തിൽ കേസെടുക്കില്ലെന്നും എഡിഎം അറിയിച്ചു.

ജനങ്ങൾ കൂടുതൽ ജാഗ്രത പാലിക്കണം

നരഭോജി കടുവ സാന്നിധ്യ പ്രദേശങ്ങളിൽ ജനങ്ങൾ കൂടുതൽ ജാഗ്രത പാലിക്കണമെന്നും അടിയന്തര ഘട്ടങ്ങളിൽ ആവശ്യങ്ങൾക്കായി പോലീസിനെ വിളിക്കണമെന്നും വയനാട് ജില്ലാ പൊലീസ് മേധാവി തപോഷ് ബസുമതാരി ഐ. പി. എസ് അറിയിച്ചു. പഞ്ചാര കൊല്ലിയിൽ നരഭോജിയായ കടുവയെ പിടികൂടുന്നതിനുള്ള നടപടിക്രമങ്ങളുടെ ഭാഗമായി മാനന്തവാടി നഗരസഭയ്ക്ക് കീഴിലെ പഞ്ചാരക്കൊല്ലി, പിലാക്കാവ്, ജെസി, ചിറക്കര ഡിവിഷനുകളിൽ സബ് ഡിവിഷണൽ മജിസ്ട്രേറ്റ് നിരോധനാജ്ഞ പ്രഖ്യാപിച്ച സാഹചര്യത്തിലാണ് പൊലീസിന്റെ ഭാഗത്ത് നിന്നുള്ള നിർദേശം.

കടുവയുടെ സാന്നിധ്യമുള്ള പ്രദേശങ്ങളിൽ ജനങ്ങൾ ഒത്തു കൂടുന്നത് കൂടുതൽ അപകടകരമാണ്. നാരഭോജിയായ കടുവയെ പിടികൂടുന്നത് വരെ ഈ പ്രദേശങ്ങളിലുള്ളവർ അതീവ ജാഗ്രത പുലർത്തണം. ഈ പ്രദേശങ്ങളിൽ ആളുകൾ ഒത്തുകൂടുന്നതും അനാവശ്യമായി പുറത്തിറങ്ങി നടക്കുന്നതും ഒഴിവാക്കണം. പ്രത്യേകിച്ച് രാത്രികാലങ്ങളിൽ പുറത്തിറങ്ങരുതെന്നും ഇത് മനുഷ്യ ജീവന് അപകടമുണ്ടാക്കുമെന്നും അടിയന്തിര ഘട്ടങ്ങളിൽ ആവശ്യങ്ങൾക്കായി പോലീസിനെ വിളിക്കാവുന്നതാണെന്നും വയനാട് ജില്ലാ പോലീസ് മേധാവി അറിയിച്ചു.

വയനാട്ടിൽ നരഭോജി കടുവയെ പിടികൂടാൻ തീവ്രശ്രമം; കലക്ടർ സ്ഥലത്തേക്ക് വരാത്തതിൽ നാട്ടുകാരുടെ പ്രതിഷേധം ശക്തം

അടിയന്തിര ഘട്ടങ്ങളിൽ വിളിക്കേണ്ട നമ്പറുകൾടോൾ ഫ്രീ നമ്പർ :112തലപ്പുഴ പോലീസ് സ്റ്റേഷൻ :049-352-56262ഇൻസ്‌പെക്ടർ എസ്. എച്ച്. ഓ :9497947334

മാനന്തവാടി പോലീസ് സ്റ്റേഷൻ : 04935 240 232ഇൻസ്‌പെക്ടർ എസ്. എച്ച്.ഓ :9497987199",right
"'നാട്ടിലേക്ക് വരാന്‍ ശ്രമം നടത്തുന്നുണ്ട്, വീസ കാലാവധി തീര്‍ന്നത് കൊണ്ടാണ് കഴിയാത്തത്'; നെഞ്ചുലഞ്ഞ് റഹിം -           - തിരുവനന്തപുരം: തലസ്ഥാന ന​ഗരിയെ ഞെട്ടിച്ച കൂട്ടക്കൊലപാതകത്തില്‍ പ്രതികരണവുമായി പ്രതി അഫാന്റെ പിതാവ് റഹീം. നാട്ടിലേക്ക് വരാൻ ശ്രമം നടത്തുന്നതായും വീസ കാലാവധി തീർന്നതിനാലാണ് വരാൻ കഴിയാത്തതെന്നും അദ്ദേഹം പറഞ്ഞു. സാമ്പത്തികമായി ബുദ്ധിമുട്ടുണ്ടെന്നും സന്നദ്ധ പ്രവർത്തകർ ​സഹായവുമായി ഒപ്പമുണ്ടെന്നും റഹീം ഏഷ്യാനെറ്റ് ന്യൂസിനോട് പ്രതികരിച്ചു. ഇന്നലെയാണ് പെൺസുഹൃത്ത് ഫർസാനയെയും അനിയൻ അഫ്സാനെയും ഉമ്മുമ്മയെയും ബന്ധുക്കളായ ലത്തീഫിനെയും സാജിതയെയും അഫാൻ അതിക്രൂരമായി കൊലപ്പെടുത്തിയത്. അഞ്ച് കൊലപാതകത്തിന്റെ ഞെട്ടലിലാണ് നാട്. അഫാന്‍റെ ആക്രമണത്തില്‍ പരിക്കേറ്റ ഉമ്മ ഗുരുതരാവസ്ഥയില്‍ ആശുപത്രിയില്‍ ചികിത്സയില്‍ തുടരുകയാണ്.

''വരാൻ പറ്റിയ സാഹചര്യം ഇതുവരെ ആയിട്ടില്ല. സാമൂഹ്യപ്രവർത്തകർ ശ്രമിക്കുന്നുണ്ട്. അധികം വൈകാതെ ശരിയാകുമെന്ന് പറഞ്ഞിട്ടുണ്ട്. ഇതുവരെ കൃത്യമായിട്ടൊന്നും പറയാറായിട്ടില്ല. സൗദി അറേബ്യയിലെ ദമാമിലാണ് ഉള്ളത്. വിസ പ്രശ്നമുണ്ട്. പിന്നെ കുറച്ച് സാമ്പത്തിക ബാധ്യതയുമുണ്ട്. അതാണ് വിഷയമായിട്ടുള്ളത്. രണ്ടര വർഷമായി വിസയില്ലാതെ നിൽക്കുകയാണ്. എല്ലാ സഹായവും നൽകി സാമൂഹ്യപ്രവർത്തകർ ഒപ്പമുണ്ട്.'' റഹീം ഏഷ്യാനെറ്റ് ന്യൂസിനോട് പറഞ്ഞു

അതേ സമയം അഫാന്റെ പിതാവിനെ സൗദിയിൽ നിന്ന് നാട്ടിലെത്തിക്കാൻ ശ്രമം നടക്കുന്നതായി സാമൂഹ്യപ്രവർത്തകനായ നാസ് വക്കം പ്രതികരിച്ചു. ഇഖാമ കാലാവധി തീർന്നതിനാൽ ഇത് പുതുക്കിയോ പിഴയടച്ചോ എത്തിക്കാനാണ് ശ്രമം. അധികം വൈകാതെ നടപടികൾ പൂർത്തിയാക്കാൻ ശ്രമിക്കുന്നതായി സാമൂഹ്യ പ്രവർത്തകൻ അറിയിച്ചു. ഞായറാഴ്ചക്കകം നാട്ടിലെത്തിക്കാനാണ് ശ്രമമെന്നും നാസ് വക്കം പറഞ്ഞു.",right
"ട്രംപിന്‍റെ 'മാഗ', മോദിയുടെ 'മിഗ'; ഞങ്ങളുടെ ലക്ഷ്യം 'മെഗാ പാര്‍ട്ണര്‍ഷിപ്പെ'ന്ന് US-ൽ പ്രധാനമന്ത്രി വാഷിങ്ടണ്‍: ഇന്ത്യയെ വീണ്ടും മഹത്തരമാക്കാന്‍ ദൃഢനിശ്ചയമെടുത്തുവെന്ന് പ്രധാനമന്ത്രി നരേന്ദ്രമോദി. ട്രംപിന്റെ തിരഞ്ഞെടുപ്പ് വാഗ്ദാനമായ 'മെയ്ക്ക് അമേരിക്ക ഗ്രേറ്റ് എഗൈയിന്‍'(മാഗ)യ്ക്ക് സമാനമായി 'മെയ്ക്ക് ഇന്ത്യ ഗ്രേറ്റ് എഗെയിന്‍'(മിഗ) എന്ന് പറഞ്ഞുകൊണ്ടായിരുന്നു മോദിയുടെ പ്രസ്താവന.

ഇന്ത്യയെ മഹത്തരമാക്കാന്‍ താന്‍ ദൃഡനിശ്ചയമെടുത്തുവെന്ന് മോദി പറഞ്ഞു. ട്രംപിന്റെ 'മാഗ'യും ഇന്ത്യയുടെ 'മിഗ'യും ചെര്‍ന്ന് ഒരു 'മെഗാ പാര്‍ട്ണര്‍ഷിപ്പ്' ആണ് തങ്ങള്‍ ലക്ഷ്യമിടുന്നതെന്നും മോദി ചൂണ്ടിക്കാട്ടി. അമേരിക്കന്‍ സന്ദര്‍ശനത്തിനെത്തിയ മോദി, ട്രംപുമായി കൂടിക്കാഴ്ച നടത്തിയ ശേഷമുള്ള സംയുക്ത വാര്‍ത്താസമ്മേളനത്തിലായിരുന്നു പ്രസ്താവന. മോദി ഇത് എക്‌സ്‌പോസ്റ്റിലൂടെ പങ്കുവെച്ചിട്ടുണ്ട്.

'പ്രിയപ്പെട്ട സുഹൃത്തെ'ന്ന് അഭിസംബോധന ചെയ്ത് ആലിംഗനം ചെയ്തായിരുന്നു മോദിയെ ട്രംപ് വൈറ്റ്ഹൗസില്‍ സ്വീകരിച്ചത്. തുടര്‍ന്ന് ഇരുനേതാക്കളും പരസ്പരം കൂടിക്കാഴ്ച നടത്തുകയും ചെയ്തു. ഇറക്കുമതി തീരുവ, പ്രതിരോധ മേഖലയിലെ സഹകരണം എന്നിവയിലെല്ലാം നേതാക്കള്‍ തമ്മില്‍ ചര്‍ച്ച നടന്നു.

അമേരിക്കയിലെ ജനങ്ങള്‍ക്ക് ട്രംപിന്റെ മാഗ(മെയ്ക്ക് അമേരിക്ക ഗ്രെയ്റ്റ് എഗെയിന്‍) കാഴ്ചപ്പാടിനെ കുറിച്ച് നല്ല ബോധ്യമുണ്ട്. അതുപോലെതന്നെയാണ് ഇന്ത്യയിലെ ജനങ്ങള്‍ വികസിത് ഭാരത് 2047-നെ നോക്കിക്കാണുന്നത്. അതിനായി ഒരുമിച്ച് പ്രവര്‍ത്തിക്കാമെന്നും മിഗാ(മെയ്ക്ക് ഇന്ത്യാ ഗ്രെയ്റ്റ് എഗെയിന്‍) കാഴ്ചപ്പാടുമായി മുന്നോട്ടുപോവാമെന്നും മോദി പറഞ്ഞു.

2030 ഓടെ 500 ബില്ല്യണ്‍ യു.എസ് ഡോളറിന്റെ ഉഭയകക്ഷി വ്യാപാരമാണ് ലക്ഷ്യമിടുന്നതെന്നും ഇരുനേതാക്കളും പറഞ്ഞു. ഉപഭയകക്ഷി വ്യാപാരം വര്‍ധിപ്പിക്കാന്‍ ഞങ്ങള്‍ തീരുമാനിച്ചിട്ടുണ്ട്. ഇരുരാജ്യങ്ങള്‍ക്കും പ്രയോജനകരമായ വ്യാപാര കരാറിനാണ് ലക്ഷ്യമിടുന്നത്. ഞങ്ങളുടെ ടീം ഇത് സംബന്ധിച്ച് ഉടന്‍ അന്തിമ തീരുമാനമെടുക്കുമെന്നും നേതാക്കള്‍ വ്യക്തമാക്കി.

ഇന്ത്യയുടെ ഊര്‍ജസുരക്ഷ ഉറപ്പാക്കാന്‍ എണ്ണ വ്യാപാരം ശക്തിപ്പെടുത്തും. ഊര്‍ജമേഖലയില്‍ നിക്ഷേപം വര്‍ധിച്ചിട്ടുണ്ട്. അതിന് അനുസൃതമായ നടപടികളും കൈക്കൊള്ളുമെന്ന് മോദി പറഞ്ഞു.",neutral
"2025                   :എം.ടിക്ക് രാജ്യത്തിന്‍റെ ആദരം, മരണാനന്തര ബഹുമതിയായി പത്മവിഭൂഷണ്‍, പിആര്‍ ശ്രീജേഷിനും ശോഭനക്കും പത്മഭൂഷണ്‍ -   2025                   - ദില്ലി:പത്മപുരസ്ക്കാരങ്ങൾ പ്രഖ്യാപിച്ചു. മലയാളത്തിന്‍റെ പ്രിയ സാഹിത്യകാരൻ എം.ടി വാസുദേവൻ നായർക്ക് മരണാനന്തര ബഹുമതിയായി പത്മവിഭൂഷൺ. ഹോക്കി താരം ഒളിമ്പ്യൻ പി.ആർ.ശ്രീജേഷ്, ഹൃദയ ശസ്ത്രക്രിയാ വിദഗ്ധൻ ഡോ.ജോസ് ചാക്കോ പെരിയപുറം, നടി ശോഭന തുടങ്ങിയവർ‌ക്ക് പത്മഭൂഷണ്‍ ലഭിക്കും. തമിഴ്‌നാട്ടില്‍ നിന്നുള്ള ചലച്ചിത്ര താരമെന്ന നിലയിലാണ് ശോഭനയ്ക്ക് പത്മഭൂഷൺ.

മുൻ ഇന്ത്യൻ ഫുട്ബോൾ താരം ഐ.എം.വിജയൻ, സംഗീതജ്ഞ കെ.ഓമനക്കുട്ടിയമ്മ എന്നിവർക്ക് പത്മശ്രീ പുരസ്കാരം പ്രഖ്യാപിച്ചു. സുസുക്കി സ്ഥാപകൻ ഒസാമു സുസുക്കിക്കും മരണാനന്തര ബഹുമതിയായി പത്മവിഭൂഷൺ പ്രഖ്യാപിച്ചിട്ടുണ്ട്. ബിഹാർ മുൻ ഉപമുഖ്യമന്ത്രി സുശീൽ കുമാർ മോദിക്ക് മരണാനന്തര ബഹുമതിയായി പത്മഭൂഷൺ നൽകും. തെലുങ്ക് നടൻ നന്ദമുരി ബാലകൃഷ്ണ, തമിഴ് നടൻ അജിത്ത് എന്നിവർക്ക് പത്മഭൂഷണും മുൻ ഇന്ത്യൻ ക്രിക്കറ്റ് താരം ആർ.അശ്വിന്‍, ഗായകൻ അർജിത് സിങ്,വാദ്യ സംഗീതജ്ഞന്‍ വേലു ആശാന്‍, പാരാ അത്‌ലീറ്റ് ഹര്‍വീന്ദർ സിങ്, നാടോടി ഗായിക ബാട്ടുല്‍ ബീഗം, സ്വാതന്ത്ര്യസമര സേനാനി ലിബിയ ലോബോ സര്‍ദേശായി എന്നിവര്‍ക്കും പത്മശ്രീ പ്രഖ്യാപിച്ചിട്ടുണ്ട്.

ആകെ ഏഴു പേർക്കാണ് പത്മവിഭൂഷൺ. 19 പേർക്ക് പത്മഭൂഷണും 113 പേർക്ക് പത്മശ്രീയുമുണ്ട്. പത്മ പുരസ്കാര ജേതാക്കൾക്ക് പ്രധാനമന്ത്രി നരേന്ദ്രമോദി ആശംസം നേര്‍ന്നു. അസാധാരണ നേട്ടങ്ങൾ സ്വന്തമാക്കിയവരെ രാജ്യം അഭിമാനത്തോടെ ആദരിക്കുന്നുവെന്നും മോദി പറഞ്ഞു.

പത്മവിഭൂഷണ്‍

ഡി നാഗേശ്വര്‍ റെഡ്ഡി- മെഡിസിന്‍- തെലങ്കാനജസ്റ്റിസ് ജഗദീഷ് സിങ് ഖേഹര്‍- ചണ്ഡീഗഢ്കുമുദിനി രജനീകാന്ത് ലാഖിയ- ഗുജറാത്ത്ലക്ഷ്മിനാരായണ സുബ്രഹ്മണ്യം - കര്‍ണാടകഎംടി വാസുദേവന്‍ നായര്‍ (മരണാനന്തര ബഹുമതി)ഒസാമു സുസുക്കി-ജപ്പാന്‍ (മരണാനന്തര ബഹുമതി)ശാരദ സിന്‍ഹ- ബിഹാര്‍

പത്മഭൂഷണ്‍

പിആര്‍ ശ്രീജേഷ്ശോഭനഡോ.ജോസ് ചാക്കോ പെരിയപ്പുറംഅജിത്ത്തെലുങ്ക് നടൻ നന്ദമുരി ബാലകൃഷ്ണപങ്കജ് ഉദാസ് (മരണാനന്തരം)സുശീൽ കുമാർ മോദി (മരണാനന്തരം)...............................

പത്മശ്രീഐഎം വിജയൻകെ ഓമനക്കുട്ടിയമ്മആര്‍ അശ്വിൻറിക്കി കേജ്ഗുരുവായൂര്‍ ദൊരൈഅര്‍ജിത് സിങ്

2 മലയാളികള്‍ക്ക് രാഷ്ട്രപതിയുടെ പരം വിശിഷ്ട സേവാ മെഡൽ, മരണാനന്തര ബഹുമതിയായി ജി വിജയൻകുട്ടിക്ക് ശൗര്യചക്ര

പത്മശ്രീ പുരസ്കാരം; ആദ്യ ഘട്ട പട്ടിക പ്രഖ്യാപിച്ചു, വേലു ആശാനും നടോടി ഗായിക ബാട്ടുൽ ബീഗത്തിനും പത്മശ്രീ",right
"| വയനാട് പുനരധിവാസം നിർമ്മാണ ചുമതല ഊരാളുങ്കലിന്; കിഫ്കോണിനായിരിക്കും നിർമ്മാണ മേൽനോട്ടം  -       - തിരുവനന്തപുരം:വയനാട് ദുരന്ത ബാധിതരുടെ പുനരധിവാസത്തിന് സര്‍ക്കാര്‍ തയ്യാറാക്കുന്ന ടൗൺഷിപ്പിന്‍റെ നിര്‍മ്മാണ ചുമതല ഊരാളുങ്കലിന് നല്‍കാന്‍ മന്ത്രിസഭ തീരുമാനം. കിഫ്കോണിനായിരിക്കും നിർമ്മാണ മേൽനോട്ടം. 2 ടൗൺഷിപ്പുകള്‍ നിര്‍മിക്കാനാണ് ഇന്ന് ചേര്‍ന്ന മന്ത്രിസഭ യോഗം തീരുമാനിച്ചത്. ആയിരം ചതുരശ്ര അടിയിൽ ഒറ്റനിലയുള്ള വീടുകളാണ് നിര്‍മിക്കുക. 750 കോടി രൂപയാണ് പ്രതീക്ഷിക്കുന്ന ചെലവ്.

ചീഫ് സെക്രട്ടറിയുടെ നേതൃത്വത്തിൽ തയ്യാറാക്കിയ മാസ്റ്റർ പ്ലാനിനാണ് ഇന്ന് ചേര്‍ന്ന മന്ത്രിസഭ യോഗം അംഗീകാരം നൽകിയത്. മുണ്ടക്കൈ- ചൂരൽമല ഉരുൾപൊട്ടൽ ദുരന്തത്തിന് ഇരയായവരുടെ പുനരധിവാസത്തിന് രണ്ടിടത്തായി രണ്ട് ടൗൺഷിപ്പാണ് നിര്‍മ്മിക്കാനൊരുങ്ങുന്നത്. 1000 ചതുരശ്ര അടിയിലുള്ള ഒറ്റനില വീടുകൾ നിര്‍മ്മിക്കും. താമസക്കാര്‍ക്ക് ആവശ്യമെങ്കിൽ ഭാവിയിൽ മുകളിലത്തെ നില കൂടി പണിയാൻ പാകത്തിൽ അടിത്തറ ബലപ്പെടുത്തിയാകും വീട് നിര്‍മ്മാണം. പണി തുടങ്ങിയാൽ പിന്നെ സമയബന്ധിതമായി തീര്‍ക്കാൻ കൂടി ഉദ്ദേശിച്ചാണ് പദ്ധതിയെന്നാണ് സര്‍ക്കാര്‍ വൃത്തങ്ങൾ വിശദീകരിക്കുന്നത്.

അതേസമയം, പുനരധിവസത്തിന് സന്നദ്ധത അറിയിച്ചവരുമായി മുഖ്യമന്ത്രിയുടെ കൂടിക്കാഴ്ച ഉടൻ തുടങ്ങും. 50 വീടുകളിൽ കൂടുതൽ നിര്‍മ്മിക്കാമെന്ന് വാഗ്ധാനം ചെയ്തവരെയാണ് ആദ്യഘട്ടത്തിൽ കാണുന്നത്. കര്‍ണാടക സര്‍ക്കാരിന്‍റെയും രാഹുൽ ഗാന്ധിയുടേയും പ്രതിനിധികളുമായി കൂടിക്കാഴ്ച നടത്തും. മുസ്ലീം ലീഗ് ഡിവൈഎഫ്ഐ സംഘടനകളേയും കൂടിക്കാഴ്ചയ്ക്ക് വിളിച്ചിട്ടുണ്ട്. 12 മണി മുതൽ തിരുവനന്തപുരത്താണ് കൂടിക്കാഴ്ച നടക്കുന്നത്.

ഏഷ്യാനെറ്റ് ന്യൂസ് ലൈവ് യുട്യൂബിൽ കാണാം",right
ഡയറക്ടർ ബോർഡ്‌ ശുപാർശക്ക് സർക്കാർ അംഗീകാരം;  കെഎസ്‌എഫ്‌ഇ ഓഹരി മൂലധനം ഇരട്ടിയാക്കി സംസ്ഥാന സർക്കാർ ധനകാര്യ സ്ഥാപനമായ കെഎസ്‌എഫ്‌ഇയുടെ അടച്ചുതീർത്ത ഓഹരി മുലധനം 200 കോടി രൂപയാക്കി ഉയർത്തി. നിലവിൽ 100 കോടി രൂപയായിരുന്നു. അംഗീകൃത ഓഹരി മുലധനം 100 കോടിയിൽനിന്ന്‌ 250 കോടി രൂപയായി ഉയർത്തിക്കൊണ്ടാണ്‌ അടച്ചുതീർത്ത ഓഹരി മൂലധനവും വർധിപ്പിച്ചത്‌.സ്ഥാപനത്തിന്റെ പ്രവർത്തന വിപുലീകരണത്തിന്‌ സഹായകമാകുന്ന നിലയിൽ മൂലധന പര്യാപ്‌തത ഉറപ്പാക്കാൻ തീരുമാനം സഹായകമാകുമെന്ന്‌ ധനകാര്യ മന്ത്രി കെ എൻ ബാലഗോപാൽ പറഞ്ഞു. കെഎസ്‌എഫ്‌ഇയുടെ കരുതൽ ഫണ്ട്‌ ഉയർന്നുനിൽക്കുന്ന സാഹചര്യത്തിൽ ബോണസ്‌ ഷെയർ അനുവദിക്കണമെന്ന കമ്പനി ഡയറക്ടർ ബോർഡ്‌ ശുപാർശയാണ്‌ സർക്കാർ അംഗീകരിച്ചത്‌. നൂറു ശതമാനം ഓഹരിയും സംസ്ഥാന സർക്കാർ ഉടമസ്ഥതയിയുള്ള സർക്കാർ കമ്പനിയാണ്‌ കെഎസ്‌എഫ്‌ഇ.,left
"| ക്രൂരമായ റാഗിങ്, പൂക്കോട് വെറ്ററിനറി കോളേജ് വിദ്യാർത്ഥി സിദ്ധാർത്ഥൻ മരിച്ചിട്ട് ഇന്നേക്ക് ഒരു വർഷം -           - വയനാട്:ക്രൂരമായ റാഗിങിനിരയായ വയനാട് പൂക്കോട് വെറ്ററിനറി കോളേജ് വിദ്യാർത്ഥി സിദ്ധാർത്ഥൻ മരിച്ചിട്ട് ഇന്ന് ഒരു വർഷം. ‌എസ്എഫ്ഐ പ്രവ‍ർത്തകരടക്കം 18 പേർ പ്രതികളായ കേസ് അട്ടിമറിക്കാൻ തുടക്കം മുതല്‍ പലതവണയും ശ്രമം നടന്നിരുന്നു. പ്രതികള്‍ക്ക് പഠനം തുടരാനുള്ള ഇടപെടല്‍ ഹൈക്കോടതി ഡിവിഷൻ ബെഞ്ച് തടഞ്ഞതാണ് കേസില്‍ ഒടുവില്‍ നടന്നത്.

കേസിന്‍റെ നാള്‍ വഴികളിലൂടെ...

2024 ഫെബ്രുവരി 18 നാണ് തിരുവനന്തപുരം സ്വദേശിയായ സിദ്ധാർത്ഥനെ പൂക്കോട് വെറ്റിനറി കോളേജിലെ ഹോസ്റ്റലിലെ ശുചിമുറിയില്‍ തൂങ്ങി മരിച്ച നിലയില്‍ കണ്ടെത്തിയത്. ആത്മഹത്യയെന്ന് വരുത്താൻ പൊലീസ് ധൃതിപ്പെട്ട സംഭവത്തില്‍ അടിമുടി ദുരൂഹതയായിരുന്നു. മരിച്ച സിദ്ധാർത്ഥന്‍റെ ദേഹത്ത് കണ്ട് മുറിവുകളും കോളേജ് അധികൃതരുടെ അസ്വാഭാവികമായി പെരുമാറ്റവും മരണം അന്വേഷിക്കണമെന്ന് ആവശ്യപ്പെട്ട് സിദ്ധാർത്ഥന്‍റെ വീട്ടുകാർ പരാതി നല്‍കുന്നതില്‍ എത്തിച്ചു. കോളേജിലെ പൊതുദർശനത്തിന് വച്ച മൃതദേഹം വീട്ടിലേക്ക് കൊണ്ട് വരുമ്പോൾ കോളേജില്‍ വച്ച് ആംബുലൻസിലേക്ക് ഒരാള്‍ എറിഞ്ഞ കടലാസും അതിലൂടെ പുറത്തുവന്ന വിവരങ്ങളുമാണ് അതിക്രൂരമായ റാഗിങിന് സിദ്ധാർത്ഥൻ ഇരയായെന്ന വിവരം വീട്ടുകാർ അറിയാൻ ഇടയാക്കിയത്.

പതിനാറാം തീയ്യതി മുതല്‍ എസ്എഫ്ഐ പ്രവർത്തകരടക്കമുള്ളവരില്‍ നിന്ന് പാറപ്പുറത്തും മുറിയിലും വച്ച് സിദ്ധാർത്ഥൻ ക്രൂരമായി മര്‍ദ്ദിക്കപ്പെട്ടു. അടിവസ്ത്രം മാത്രം ധരിക്കാൻ അനുവദിച്ച് പരസ്യവിചാരണ ചെയ്തു. ബെല്‍റ്റും മൊബൈല്‍ഫോണ്‍ ചാർജറുകളും വച്ച് അടിക്കുകയും ശരീരത്തില്‍ പലതവണ ചവിട്ടി പരിക്കേല്‍പ്പിക്കുകയും ചെയ്തു. പിന്നാലെയാണ് ഹോസ്റ്റലിലെ ശുചിമുറിയില്‍ തൂങ്ങിയനിലയില്‍ മൃതദേഹം കണ്ടെത്തിയത്. ആത്മഹത്യയെന്ന വരുത്തി തീര്‍ക്കാൻ പൊലീസ് കൊണ്ടുപിടിച്ച് ശ്രമിച്ചപ്പോള്‍ പ്രതികളെ രക്ഷിക്കാൻ ഹോസ്റ്റല്‍ വാര്‍ഡനും ഡീനും പ്രയത്നിച്ചു. എസ്എഫ്ഐ പ്രവർത്തകരായ പ്രതികളെ സഹായിക്കുന്നതായിരുന്നു സർക്കാര്‍ നിലപാടുകള്‍. ഒടുവില്‍ സമ്മർദ്ദം ശക്തമായതോടെയാണ് കേസിൽ നടപടികള്‍ ഉണ്ടായത്.

 :മുറിയിൽ കെട്ടിയിട്ട് ക്രൂര മർദനം, കുടിക്കാൻ തുപ്പിയ വെള്ളം; മർദിച്ചത് എസ്എഫ്ഐ പ്രവര്‍ത്തകരെന്ന് പരാതിക്കാരൻ

കേസില്‍ ഉന്നതതല അന്വേഷണത്തിന് ഉത്തരവിട്ടു. ഇതോടെ മരണത്തിന് ഉത്തരവാദികളായ 19 വിദ്യാര്‍ത്ഥികള്‍ അറസ്റ്റിലായി. ഗവർണറുടെ ഇടപെടലിലൂടെ വിസിയും ഡീനും വാര്‍ഡനുമെല്ലാം നടപടി നേരിട്ടു. സിപിഎം നേതാവും മുൻ എംഎല്‍എയുമായ സി കെ ശശീന്ദ്രൻ പ്രതികളെ എത്തിച്ചപ്പോള്‍ മജിസ്ട്രേറ്റിന്‍റെ വസതിയില്‍ എത്തിയെന്ന വിവാദവും സിപിഎം നിലപാടിനെ സംശയത്തിലാക്കുന്നതായി. കുടുംബത്തിന്‍റെ ആവശ്യപ്രകാരം കേസ് പിന്നീട് സർക്കാർ സിബിഐയ്ക്ക് വിട്ടെങ്കിലും രേഖകള്‍ അടക്കം കൈമാറുന്നതില്‍ താമസം വരുത്തി കേസ് അന്വേഷണം വൈകിപ്പിക്കാനുള്ള ശ്രമവും ഉണ്ടായി. കേസിലെ പ്രതികള്‍ക്ക് മണ്ണുത്തി ക്യാമ്പസില്‍ തുടർ പഠനം നടത്താൻ അടുത്തിടെ ഹൈക്കോടതി അനുമതി നല്‍കി. എന്നാല്‍ ഇത് ഡിവിഷൻ ബെഞ്ചിനെ സമീപിച്ച് സ്റ്റേ വാങ്ങിയിരിക്കുകയാണ് സിദ്ധാർത്ഥന്‍റെ കുടുംബം.

ഏഷ്യാനെറ്റ് ന്യൂസ് ലൈവ് യൂട്യൂബിൽ കാണാം",right
"വാർന്നൊലിക്കുന്ന ചോരയിൽ നിന്നുകൊണ്ട് ഗാസ 2025-ലേക്ക് 2024 വിടപറയുമ്പോൾ ലോകത്തിലെ മനസ്സാക്ഷിയുള്ള മനുഷ്യരോട് ഗാസ ചോദിക്കുന്നത്, അവിടുത്തെ തെരുവുകളിലും അഭയാർത്ഥി ക്യാമ്പുകളിലും പിടഞ്ഞുവീണ കുഞ്ഞുങ്ങൾ ചോദിക്കുന്നത് നിങ്ങളാരുടെ പക്ഷത്ത് എന്നുതന്നെയാണ്. അധിനിവേശ ഭീകരതക്കെതിരെ ലോകം പാലിക്കുന്ന കൗശലപൂർവ്വമായ മൗനം, വിശിഷ്യാ അറബ് രാജ്യങ്ങളുടെ നിസ്സംഗത എല്ലാം ചോദ്യം ചെയ്യപ്പെടുകയാണ്.
ഗാസയിൽ, ലെബനനിൽ, സിറിയയിൽ ചോരയിൽ ചവിട്ടി നിന്ന് ബോംബാക്രമണങ്ങളുടെ ആകാശഭീകരതയ്ക്കു താഴെ നിന്ന് മനുഷ്യർ നിലവിളിക്കുകയാണ്. ഗാസയിലെ നിലവിളികൾ നിലയ്ക്കുന്നു. ക്രൂരവും പൈശാചികവുമായ അധിനിവേശ ഭീകരതയാണ് ഗാസയെ, പലസ്തീനികളെ കൊന്നൊടുക്കിക്കൊണ്ടിരിക്കുന്നത്. ലോകം 2025-നെ വരവേൽക്കുന്നത് പലസ്തീൻ ജനതയുടെ നിലയ്ക്കാത്ത നിലവിളികൾക്കിടയിലാണ്.
അതെ, 2024 കടന്നുപോവുകയാണ്. ലോകം മൂലധനശക്തികളുടെ നിർദ്ദയമായ അധിനിവേശ വാഞ്ഛകൾക്ക് ഇരയായ ക്രൂരമായൊരു വർഷമാണ് കടന്നുപോകുന്നത്. കഴിഞ്ഞ വർഷം ഒക്ടോബറിലാരംഭിച്ച ഗാസക്കെതിരായ വംശീയ ഉന്മൂലന ലക്ഷ്യത്തോടെയുള്ള സയണിസ്റ്റുകളുടെ യുദ്ധം തുടരുകയാണ്. അമേരിക്കയിൽ ട്രംപ് അധികാരത്തിൽവരികയും ഇസ്രയേലിലെ നെതന്യാഹു ഭരണകൂടവും പലസ്തീനികൾക്കും പശ്ചിമേഷ്യയിലെ തങ്ങളെ അനുസരിക്കാത്ത ഭരണാധികാരികൾക്കുമെതിരെ ആക്രമണങ്ങൾ രൂക്ഷമാക്കുന്നതാണ് നാം കണ്ടത്.
ലെബനനിലും സിറിയയിലും യെമനിലും യു.എസ്-ഇസ്രയേൽ സൈന്യങ്ങൾ ബോംബുകൾ വർഷിച്ച് നരഹത്യകൾ നടത്തുകയാണ്. പശ്ചിമേഷ്യയിലെ അമേരിക്കയുടെ ഗുണ്ടാരാഷ്ട്രമായ ഇസ്രയേൽ പശ്ചിമേഷ്യൻ രാജ്യങ്ങളിലാകെ ആക്രമണങ്ങൾ അഴിച്ചുവിടുകയാണ്. ലെബനനിലെ ഹിസ്ബുള്ള നേതാവിനെ അവർ വധിച്ചു. സിവിലിയൻമാർക്കെതിരായി തുടർച്ചയായ ബോംബാക്രമണങ്ങൾ നടത്തി. സിറിയയിൽ ബാഷർ അൽ അസദിന്റെ സർക്കാരിനെ ഹയാത്തഹ്‌രീർ അൽഷാം എന്ന ഭീകരവാദസംഘത്തെ ഉപയോഗിച്ച് അട്ടിമറിച്ചു. പശ്ചിമേഷ്യയിലെ സുനിശ്ചിതമായ സാമ്രാജ്യത്വവിരുദ്ധ നിലപാടുകൾകൊണ്ടും മതനിരപേക്ഷ സമീപനം കൊണ്ടും ശ്രദ്ധേയമായ രാജ്യമായിരുന്നു സിറിയ.
ഗാസയിലെ ഇസ്രയേൽ ആക്രമണങ്ങൾക്കെതിരെ ശക്തമായ നിലപാട് സ്വീകരിച്ച അറബ് രാജ്യമാണ് സിറിയ. ഇറാനെതിരായ ഉപരോധങ്ങൾക്കും അമേരിക്കയുടെയും ഇസ്രയേലിന്റെയും കടന്നാക്രമണ നീക്കങ്ങൾക്കുമെതിരെ ശക്തമായ നിലപാട് എല്ലാകാലത്തും സിറിയയിലെ അസദ് ഭരണകൂടം സ്വീകരിച്ചിരുന്നു. സിറിയയിൽ നടന്നത് സാമ്രാജ്യത്വവും സയണിസ്റ്റുകളും രാഷ്ട്രീയ ഇസ്ലാമിസ്റ്റുകളും ചേർന്നുകൊണ്ടുള്ള ഗൂഢാലോചനയും അട്ടിമറിയുമാണ്. അസദ് ഇന്ന് ജീവിച്ചിരിക്കുന്നത് റഷ്യ അഭയം നൽകിയതുകൊണ്ടമാത്രമാണ്. അല്ലെങ്കിൽ ഇറാഖിലെ സദ്ദാം ഹുസൈനെയോ ലിബിയയിലെ ഗദ്ദാഫിയെയോ പോലെ അദ്ദേഹം വധിക്കപ്പെടുമായിരുന്നു.
സിറിയയിലെ അട്ടിമറിക്ക് പിറകിൽ അമേരിക്കക്കൊപ്പം നിന്നത് ഇസ്രയേലും രാഷ്ട്രീയ ഇസ്ലാമിസ്റ്റായ എർദോഗൻ നയിക്കുന്ന തുർക്കിയുമാണ്. എത്രയോ വർഷങ്ങളായി തുർക്കിയിലെ നാറ്റോ സൈനികതാവളങ്ങൾ ഇറാനെയും സിറിയയെയും ലക്ഷ്യംവെച്ച് പടയൊരുക്കം നടത്തിക്കൊണ്ടിരിക്കുകയായിരുന്നു. സദ്ദാം ഹുസൈന്റെ പതനത്തിനുശേഷം പശ്ചിമേഷ്യ കണ്ട ഏറ്റവും വലിയ പതനമാണ് അസദ് ഭരണകൂടത്തിന്റെ അട്ടിമറി. മതരാഷ്ട്രവാദികളായ ഹയാത് തഹ്‌രിർ അൽഷാം, അൽക്വയ്ദ, നസ്റ്രാ ഫ്രണ്ട് എന്നീ ആഗോള ഭീകരസംഘടനകളിൽ പ്രവർത്തിച്ചവരാണ് സിറിയയിൽ പുതിയ ഭരണാധികാരിയായി മാറിയിരിക്കുന്ന അബുമുഹമ്മദ്ജുലാനി. ലോകത്തെ കീഴടക്കാനും പശ്ചിമേഷ്യക്കകത്ത് തങ്ങൾക്കെതിരായി ഉയരുന്ന കേന്ദ്രങ്ങളെ തകർക്കാനുമുള്ള ആഗോളഗൂഢാലോചനയുടെ ഭാഗമായിട്ടാണ് യു.എസ്-ഇസ്രയേൽ ശക്തികൾ പലസ്തീനും ഇറാനും സിറിയക്കും ലെബനനിനുമൊക്കെ എതിരായി യുദ്ധം അഴിച്ചുവിടുന്നത്.
കഴിഞ്ഞ ഒരുവർഷത്തിലേറെക്കാലമായി തുടരുന്ന ഗാസക്കെതിരായ യുദ്ധം ഹമാസിന്റെ ഇസ്രയേൽ ആക്രമണത്തിന്റെ പേരിലാണ് ആരംഭിച്ചത്. ഇന്നിപ്പോൾ ഗാസയ്ക്ക് നേരെ നടത്തിയ ആക്രമണം പശ്ചിമ തീരത്തേക്കും ലെബനനിലെ ഹിസ്ബുള്ളക്കെതിരെയും സിറിയക്കെതിരെയും യെമനനിനെതിരായും വ്യാപിപ്പിച്ചിരിക്കുകയാണ്. മധ്യപൂർവദേശത്തെ വിഭവശക്തികൊണ്ടും രാഷ്ട്രീയ ഇച്ഛാശക്തികൊണ്ടും ഇസ്രയേലിനെ വെല്ലുവിളിക്കുന്ന ഇറാനെ തകർക്കാനുള്ള നീക്കങ്ങളാണ് നടക്കുന്നത്. അതിന്റെ തുടർച്ചയാണ് ഇപ്പോഴത്തെ സംഭവങ്ങൾ. കഴിഞ്ഞ ഒക്ടോബറിനുശേഷം ഗാസയിൽ മാത്രം 46000-ലേറെ മനുഷ്യരാണ് സയണിസ്റ്റ് ഭീകരതയിൽ ജീവൻ വെടിയേണ്ടിവന്നത്. ഇതിൽ 56%-ഓളം കുഞ്ഞുങ്ങളാണ്. ഇസ്രയേൽ ഗാസയ്ക്കു നേരെ നടത്തുന്ന യുദ്ധം കുഞ്ഞുങ്ങൾക്കെതിരായ യുദ്ധമാണ്. പാലസ്തീനികളുടെ ഭാവിയെ തന്നെ ഇല്ലാതാക്കാനുള്ള യുദ്ധമാണ്.
ബ്രിട്ടീഷ് അമേരിക്കൻ ഭരണകൂടങ്ങളാണ് തദ്ദേശീയരായ അറബ് മുസ്ലീം ക്രിസ്ത്യൻ ജൂത ജനവിഭാഗങ്ങളെ ആട്ടിയോടിച്ച് പാലസ്തീനിൽ സയണിസ്റ്റ് രാഷ്ട്രമുണ്ടാക്കിയത്. അമേരിക്കൻ പ്രസിഡണ്ടായിരുന്ന ട്രൂമാൻ ജൂത വ്യവസായ ലോബികൾക്ക് തങ്ങളുടെ വാഗ്ദത്ത ഭൂമി നേടിയെടുക്കുന്നതിന് സാമ്പത്തികവും സൈനികവുമായ എല്ലാ സഹായങ്ങളും തുടർച്ചയായി നൽകിയിരുന്നു.
സാർവദേശീയ സമൂഹത്തിന്റെയും അമേരിക്കയിലെ തന്നെ ജനാധിപത്യവാദികളുടെയും എതിർപ്പുകളോട് പ്രതികരിച്ചുകൊണ്ട് അന്ന് ട്രൂമാൻ പറഞ്ഞത്; ‘എനിക്ക് വോട്ട് തരാൻ അറബ് സമ്മതിദായകരില്ലാത്തതിനാൽ ഞാൻ അവരെപ്പറ്റി എന്തിന് ഉത്കണ്ഠപ്പെടണം’ എന്നായിരുന്നു. അമേരിക്കയെയും സാമ്രാജ്യത്യശക്തികളെയും ഒരു നീതിയും രാഷ്ട്രീയാദർശങ്ങളും ഒരിക്കലും അലോസരപ്പെടുത്തുന്നില്ല.
അവർക്കെന്നും താൽപര്യങ്ങളേയുള്ളൂ. അതെ, ട്രൂമാനിൽ നിന്നും ട്രംപിലെത്തുമ്പോൾ അമേരിക്കനിസം കൂടുതൽ ഭീകരമായിരിക്കുന്നു. സർവ്വ വംശീയ ഭീകരതയെയും ഇളക്കിവിട്ട് കുഞ്ഞുങ്ങളെവരെ കൊന്നുകൂട്ടുന്ന നരഹത്യകളുടെ ഘോഷയാത്രയായി ആഗോളവലതുപക്ഷം ട്രംപിസത്തെ ആഘോഷിക്കുകയാണ്.
അറബ് ലോകത്തെ എണ്ണയും മറ്റ് വിഭവങ്ങളും വാണിജ്യപാതകളും കയ്യടക്കാനുള്ള സാമ്രാജ്യത്വതന്ത്രങ്ങളിലാണ് ഇസ്രയേൽ ശ്രദ്ധയൂന്നുന്നത്. ഒന്നാം ലോക മഹായുദ്ധത്തിന് മുമ്പുതന്നെ സാമ്രാജ്യത്വശക്തികൾ പലസ്തീൻ ജൂതരുടെ വാഗ്ദത്ത ഭൂമിയാണെന്ന ധാരണയെത്തിയിരുന്നു. അമേരിക്കൻ കുത്തകകളും ബ്രിട്ടീഷ് കുത്തകകളും ജൂതരുടെ നാഷണൽ ഫണ്ടും പലസ്തീൻ ഫണ്ടും വഴി കുടിയേറ്റക്കാർക്ക് ഭൂമി നൽകുന്നതിനുവേണ്ടി കോടിക്കണക്കിന് ഡോളറുകളും പവനുമാണ് ഒഴുക്കിയത്. പലസ്തീന്റെ തദ്ദേശീയ ജനതയിലുൾപ്പെടുന്ന കൃഷിക്കാരെയും ദരിദ്രകർഷകരെയും സ്വന്തം ഭൂമിയിൽ നിന്ന് ആട്ടിയോടിച്ചുകൊണ്ടാണ് ഈ കുടിയേറ്റം നടന്നത്.
സഹസ്രാബ്ദങ്ങളായി പലസ്തീനിന്റെ മണ്ണിൽ താമസിച്ചിരുന്ന അറബ് മുസ്ലീം-ക്രിസ്ത്യൻ വിഭാഗങ്ങളെ ആട്ടിപ്പായിച്ച് അവരുടെ ഭൂമി കൈയടക്കുന്നതിന് സാമ്രാജ്യത്വ ശക്തികൾ നിയമപരമായിതന്നെ സൗകര്യം ഒരുക്കിക്കൊടുക്കുകയായിരുന്നു. ഇതിനായവർ രണ്ടുതരത്തിലുള്ള നിയമങ്ങൾ നടപ്പിലാക്കി. ജൂതന്മാർക്ക് ആയുധങ്ങൾ കൈവശം വെക്കുന്നതിനും അവ സംഭരിച്ച് സൂക്ഷിക്കുന്നതിനും അനുമതി നൽകിയപ്പോൾ പലസ്തീനികൾക്ക് ആയുധം കൈവശം വെച്ചാൽ വധശിക്ഷവരെ ലഭിക്കുന്ന നിയമ നടപടികൾ സ്വീകരിച്ചു. ഇങ്ങനെയാണ് നിരായുധരായ പലസ്തീനികളെ നിഷ്ഠൂരമായ കൂട്ടക്കൊലകളിലൂടെയും കുടിയൊഴിപ്പിക്കലുകളിലൂടെയും അവരുടെ ജന്മനാട്ടിൽ നിന്ന് ഉന്മൂലനം ചെയ്തത്. ജനസംഖ്യയിൽ 90-%ൽ അധികം വരുന്ന പലസ്തീനികൾ പലപ്രദേശങ്ങളിലും ന്യൂനപക്ഷമായി. ഒന്നാം ലോകമഹായുദ്ധത്തിനുശേഷം പലസ്തീനിന്റെ നിയന്ത്രണം ലീഗ് ഓഫ് നേഷൻസ് ബ്രിട്ടന് നൽകിയ സാഹചര്യവും സൗകര്യവുമാണ് ഈയൊരു സിയോണിസ്റ്റ് തന്ത്രത്തിന് ഗതിവേഗം കൂട്ടിയത്.
രണ്ടാം ലോകമഹായുദ്ധം ആരംഭിച്ചതോടെ ഈയൊരു രീതിയിലുള്ള തുരത്തി ഓടിക്കലിന് താല്ക്കാലികമായ വിരാമമുണ്ടായി. യുദ്ധത്തിൽ അറബികളുടെ പിന്തുണ നേടിയെടുക്കാനായിരുന്നു ബ്രിട്ടൺ സയണിസ്റ്റുകളെ പ്രോത്സാഹിപ്പിക്കുന്നത് താല്കാലികമായി നിർത്തിവെച്ചത്. അതേസമയം യുദ്ധാനന്തരം ഇസ്രയേൽ രാഷ്ട്രം യാഥാർത്ഥ്യമാക്കുന്നതിന് തങ്ങളെല്ലാവിധ പിന്തുണയും നൽകുന്നതാണെന്ന് സിയോണിസ്റ്റുകൾക്ക് രഹസ്യവാഗ്ദാനം നൽകുകയും ചെയ്തു.
യുദ്ധാനന്തരം ഐക്യരാഷ്ട്രസഭ നിലവിൽ വന്നതോടെ പലസ്തീനിന്റെ നിയന്ത്രണം ബ്രിട്ടൺ ഐക്യരാഷ്ട്രസഭക്ക് കൈമാറണമെന്ന ധാരണയും രൂപപ്പെട്ടു. പക്ഷെ സമർത്ഥരായ സാമ്രാജ്യത്വ ശക്തികൾ അതിനുമുമ്പുതന്നെ ഇസ്രയേൽ രാഷ്ട്രം രൂപീകരിക്കാനുള്ള കുതന്ത്രങ്ങൾ ആവിഷ്‌കരിച്ചു. സയണിസ്റ്റുകൾ മനുഷ്യമനസ്സാക്ഷിയെ ഞെട്ടിക്കുന്ന കൂട്ടക്കൊലകളിലൂടെ അവരുടെ വാഗ്ദത്ത ഭൂമി പിടിച്ചെടുത്ത് ഇസ്രയേൽ രാഷ്ട്രം സ്ഥാപിച്ചു.
ഇർഗുൻ എന്ന സയണിസ്റ്റ് സായുധ സംഘം മൊനിച്ചംബെഗിന്റെ നേതൃത്വത്തിൽ പലസ്തീനിൽ ഉടനീളം കൂട്ടക്കൊലകൾ അഴിച്ചുവിട്ടു. 1948 ഏപ്രിൽ 12ന് ഈ കമാന്റോ ഗ്രൂപ്പ് ഡെയർയാസിൻ എന്ന സ്ഥലത്ത് ഉറങ്ങിക്കിടന്ന പിഞ്ചുകുട്ടികളടക്കം 5000ഓളം പലസ്തീനികളെ അതിക്രൂരമായി വെടിയുതിർത്തും വെട്ടിനുറുക്കിയും കൊലചെയ്തു.
1949-ൽ കൂട്ടക്കൊലകളെ തുടർന്ന് ലക്ഷക്കണക്കിന് പലസ്തീനികൾക്ക് ജന്മഭൂമി വിട്ടുപോകേണ്ടിവന്നു. ഈയൊരു രക്തപങ്കിലവും ക്രൂരവുമായ സംഭവഗതികളുടെ അകമ്പടികേളാടെയാണ് 1949 നവംബർ 27ന് പലസ്തീൻ മണ്ണിൽ ഐക്യരാഷ്ട്രസഭ ഇസ്രയേൽ രാഷ്ട്രം പ്രഖ്യാപിക്കുന്നത്.
ആധുനിക രാഷ്ട്ര സങ്കൽപ്പങ്ങളെയാകെ നിരാകരിച്ചുകൊണ്ട് ജൂതമതത്തിന്റെ അടിസ്ഥാനത്തിൽ ഒരു രാഷ്ട്രരൂപീകരണത്തിന് ഐക്യരാഷ്ട്രസഭാ പ്രമേയം അനുമതി നൽകുകയായിരുന്നു. ഇന്ത്യൻ പ്രധാനമന്ത്രി നെഹ്‌റു ഉൾപ്പെടെയുള്ള ജനാധിപത്യവാദികളും ഉൽപ്പതിഷ്ണുക്കളും ഈ നടപടിയെ അതിശക്തമായി എതിർത്തു. ലോകത്തിനുമുമ്പിൽ പലസ്തീനികളുടെ ദേശീയ സ്വത്വം നിഷേധിച്ച് ജൂതമതരാഷ്ട്രം സ്ഥാപിച്ചതിനെ വിട്ടുവീഴ്ചയില്ലാതെ തുറന്നുകാണിച്ചു. നരസിംഹറാവുവിന്റെ കാലംവരെ ഇന്ത്യ ഈ നിലപാട് പിന്തുടർന്നു. യു.പി.എയും ഇപ്പോൾ എൻ.ഡി.എയും ഇന്ത്യയെ ഇസ്രയേലിന്റെ സഖ്യശക്തിയായി അധഃപതിപ്പിക്കുകയാണ്.
ഇന്നിപ്പോൾ ഒരുകാലത്ത് 90%ലേറെയുണ്ടായിരുന്ന അറബ്മുസ്ലീം ക്രിസ്ത്യൻ വിഭാഗക്കാർ ഒരു ചെറുന്യൂനപക്ഷമായി ഒതുങ്ങിപ്പോയിരിക്കുന്നു. എല്ലാവിധ മനുഷ്യാവകാശങ്ങളും പൗരാവകാശങ്ങളും പലസ്തീനികൾക്ക് നിഷേധിക്കപ്പെട്ടു. ആംനെസ്റ്റി ഇന്റർനാഷണലിന്റെ കണക്കനുസരിച്ച് 9000 അറബ് ഗ്രാമങ്ങൾക്ക് (ഗലീലിയയിലെ) ഒരു ജൂത ഗ്രാമത്തിന് കിട്ടുന്നത്ര വെള്ളം മാത്രമാണ് ഇന്ന് ലഭിക്കുന്നത്.
വെള്ളം, വെളിച്ചം, പാർപ്പിടം, തൊഴിൽ എല്ലാം നിഷേധിക്കപ്പെട്ട ഭൂമിയിലെ നരകമാണ് ഇന്ന് പലസ്തീൻ. സയണിസ്റ്റുകൾ ലക്ഷ്യം വെക്കുന്നത് മഹാ ഇസ്രയേൽ ആണ്. ഇന്ത്യയിലെ ഹിന്ദുത്വശക്തികളെപ്പോലെ ഒരു മതാധിഷ്ഠിത മഹാരാജ്യം. അതിനായി സയണിസ്റ്റകൾ തുടർച്ചയായി പലസ്തീൻ പ്രദേശങ്ങൾ ആക്രമിച്ച് ഇസ്രയേലിന്റെ ഭാഗമാക്കി തീർക്കുകയാണ്. ഇതിനെതിരായ എല്ലാ പ്രതിരോധങ്ങളെയും ഭീകരപ്രവർത്തനമായി ചിത്രീകരിച്ച് ബോംബുകളും മിസൈലുകളും ഉപയോഗിച്ച് തകർക്കുകയാണ്. മഹാ ഇസ്രയേലിന്റെ ഭാഗമായി ജോർദ്ദാന്റെയും സിറിയയുടെയും ലെബനന്റെയും വെട്ടിപ്പിടിച്ച ഭാഗങ്ങൾ കൂടാതെ ഈജിപ്തിന്റെയും ഇറാന്റെയും ഭൂപ്രദേശങ്ങൾ കൂടി അവർ ലക്ഷ്യം വെക്കുന്നു. എണ്ണ നിക്ഷേപങ്ങളുടെ കലവറയായ പേർഷ്യൻ ഉൾക്കടലുകൂടി മഹാ ഇസ്രയേലിന്റെ ഭാഗമാണെന്നാണ് സയണിസ്റ്റുകൾ വാദിച്ചുകൊണ്ടിരിക്കുന്നത്.
1967-ലെ യുദ്ധവും 1970-73 കാലത്തെ യുദ്ധവുമെല്ലാം ഈയൊരു ലക്ഷ്യത്തോടെ ആസൂത്രണം ചെയ്യപ്പെട്ടതാണ്. അറബ് ദേശീയതയും മതനിരപേക്ഷതയും ഉയർത്തിപ്പിടിച്ചുകൊണ്ടാണ് പലസ്തീൻ വിമോചനപ്രസ്ഥാനം സയണിസ്റ്റ് അധിനിവേശത്തെ സംഘടിതമായി പ്രതിരോധിച്ചത്. ഫത്താ പാർടിയും യാസർ അറാഫത്തിന്റെ നേതൃത്വത്തിൽ പി.എൽ.ഒയും പലസ്തീൻ വിമോചനത്തിന് ലോകമെമ്പാടുമുള്ള ജനാധിപത്യ ശക്തികളുടെയും രാജ്യങ്ങളുടെയും പിന്തുണ നേടിക്കൊണ്ടാണ് പോരാടിയത്.
1964-ലാണ് പി.എൽ.ഒ രൂപീകരിക്കപ്പെടുന്നത്. കമ്യൂണിസ്റ്റുകാരുൾപ്പെടെയുള്ള പലസ്തീനിലെ ദേശീയ വിമോചനശക്തികളുടെ കൂട്ടായ്മയായിരുന്നു പി.എൽ.ഒ. 1967 ജൂൺ ആറിന് ഈജിപ്തിലെയും സിറിയയിലെയും വിമാനത്താവളങ്ങൾ ഒന്നാകെ ബോംബിട്ടുതകർത്തുകൊണ്ടാണ് ഇസ്രയേൽ യുദ്ധം ആരംഭിച്ചത്. എല്ലാംവിട്ടെറിഞ്ഞ് ഓടിപ്പോകുക അല്ലെങ്കിൽ മരിക്കാൻ തയ്യാറാവുക എന്ന അനൗൺസുമെന്റ് നടത്തിക്കൊണ്ടാണ് ഇടതടവില്ലാത്ത ആക്രമണം പലസ്തീനിനുനേരെ നടത്തിയത്. സോവിയറ്റുയൂണിയന്റെ സഹായത്തോടുകൂടി പി.എൽ.ഒവിന് ശക്തമായ പ്രതിരോധമുയർത്താൻ 1970-73 കാലത്തെ യുദ്ധത്തിൽ കഴിഞ്ഞു.
1979-ൽ ജിമ്മികാർട്ടറുടെ മധ്യസ്ഥതയിൽ പശ്ചിമേഷ്യൻ സമാധാനത്തിനായി ഉടമ്പടി ഒപ്പുവെച്ചു. ഇസ്രയേൽ പ്രധാനമന്ത്രി മോനിച്ചംബെഗിനും ഈജിപ്ത് പ്രസിഡണ്ട് സാദത്തും പശ്ചിമേഷ്യയിൽ സമാധാനം ശാശ്വതമാക്കുമെന്ന് പ്രഖ്യാപിച്ചു. യഥാർത്ഥത്തിൽ ക്യാമ്പ്‌ഡേവിഡ് എന്ന സ്ഥലത്തുവെച്ച് നടന്ന ഈ ഒത്തുതീർപ്പ് സാദത്തിനെ ഉപയോഗിച്ച് അമേരിക്ക നടത്തിയ കൊടുംവഞ്ചനയായിരുന്നു.
1967-ൽ ഇസ്രയേൽ കീഴടക്കിയ ഗാസയും വെസ്റ്റ്ബാങ്കുമെല്ലാം ഇസ്രയേലിന്റെ ഭാഗമാക്കാനുള്ള തന്ത്രമായിരുന്നു ക്യാമ്പ് ഡേവിഡ് കരാർ. റീഗന്റെ കാലത്തോടെ എണ്ണക്കും പ്രകൃതിവിഭവങ്ങൾക്കും വേണ്ടിയുള്ള അക്രമാസക്തമായ അധിനിവേശതന്ത്രങ്ങൾ അമേരിക്ക തീക്ഷ്ണമാക്കി. 1983-ലെ യുദ്ധത്തിലൂടെ പലസ്തീനെ പൂർണ്ണമായി കീഴടക്കാൻ അമേരിക്ക സയണിസ്റ്റുകൾക്ക് എല്ലാ സഹായങ്ങളും നൽകി. പലസ്തീൻ വിമോചന സംഘടനകളെ ഭിന്നിപ്പിക്കാനും അസ്ഥിരീകരിക്കാനും ആസൂത്രിതമായ നീക്കങ്ങൾ ആരംഭിച്ചു. 1981ലെ ഇസ്രയേൽ അമേരിക്കൻ പദ്ധതിയനുസരിച്ച് ജോർദ്ദാനുമായി ചേർന്നു രൂപീകരിക്കുന്ന ഒരു ഫെഡറേഷന്റെ ചട്ടക്കൂട്ടിനകത്ത് ഒരു സ്വയംഭരണ പലസ്തീനെന്ന റീഗൻ പദ്ധതിപോലും ഈ യുദ്ധത്തിലൂടെ തകർക്കപ്പെട്ടു.
വെസ്റ്റ്ബാങ്കും ഗാസയും ഉൾപ്പെടുന്ന പലസ്തീൻ രാഷ്ട്രമെന്ന പി.എൽ.ഒ. ആവശ്യത്തെപോലും അമേരിക്ക എതിർക്കുകയായിരുന്നു. 1987-ൽ തീവ്ര ഇസ്ലാമിക നിലപാടുകളിൽ നിന്നാണ് ഹമാസ് രൂപംകൊള്ളുന്നത്. പോരാട്ടങ്ങളിലൂടെ ഗാസയുടെയും വെസ്റ്റ് ബാങ്കിന്റെയും സ്വയംനിയന്ത്രണാധികാരം ഇസ്രയേലിന്റെ ഉപരോധത്തിനിടയിലും ഒരുപരിധിവരെ പലസ്തീൻ പോരാളികൾക്ക് നേടിയെടുക്കാൻ കഴിഞ്ഞിരുന്നു. 1993ലെ ഓസ്ലോ കരാറുൾപ്പെടെ രൂപം കൊള്ളുന്നത് പലസ്തീൻ ജനത തങ്ങളുടെ സ്വയം നിർണയത്തിനുവേണ്ടി നടത്തുന്ന പോരാട്ടങ്ങളുടെയും ആഗോള സമ്മർദ്ദങ്ങളുടെയും ഫലമായിട്ടാണ്. ഇന്നിപ്പോൾ ഗാസയും വെസ്റ്റ്ബാങ്കും ചേർന്ന് ഒരു ഒത്തുതീർപ്പ് ഗവൺമെന്റുണ്ടാക്കാനുള്ള നീക്കങ്ങളാണ് ഇസ്രയേലിനെ വിറളി പിടിപ്പിച്ചത്. ഇസ്രയേൽ കൗമാരപ്രായക്കാരുടെ തിരോധാനത്തിന്റെ കള്ളക്കഥകൾ പ്രചരിപ്പിച്ച് ഗാസക്കുനേരെ കൂട്ടസംഹാരത്തിനുള്ള യുദ്ധമാരംഭിച്ചത് പലസ്തീൻ വിമോചനശക്തികളുടെ ഐക്യവും സംഘടിതശേഷിയും തകർക്കുക എന്ന ലക്ഷ്യത്തോടെയാണ്. പലസ്തീൻ രാഷ്ട്രം അറബിജനതയുടെ ഐക്യത്തിലൂടെയും ഫ്യൂഡൽ വിരുദ്ധ സാമ്രാജ്യത്വ വിരുദ്ധ പോരാട്ടങ്ങൾ വഴിയാണ് യാഥാർത്ഥ്യമാകുക എന്ന കാര്യം പി.എൽ.ഒ.വിലെ ഇടതുപക്ഷ വിഭാഗങ്ങൾ ശക്തമായി ഉയർത്തിയിട്ടുണ്ട്.
എല്ലാവിധ ആക്രമണങ്ങളെയും അതിജീവിച്ചുകൊണ്ട് പലസ്തീൻ ജനത നടത്തുന്ന പോരാട്ടങ്ങൾ തങ്ങളുടെ സ്വാതന്ത്ര്യവും ദേശീയസ്വത്വവും വീണ്ടെടുക്കാനുള്ള വിമോചന യത്നങ്ങളാണ്. സാമ്രാജ്യത്വത്തിനും സയണിസത്തിനുമെതിരെ വിജയംവരെ പോരാടാനുള്ള ആത്മവിശ്വാസവും പ്രചോദനവും അറബ് ജനതയുടെ ഐക്യമാണെന്ന കാര്യം അനുഭവങ്ങളിലൂടെ പലസ്തീൻ പോരാളികൾ ഇന്ന് തിരിച്ചറിയുന്നുണ്ട്. പക്ഷെ ഗമാൽ അബ്ദുൾ നാസറിനെ പോലുള്ള ഒരു അറബ് ദേശീയവാദിയുടെ മുൻകൈയിൽ വളർന്നുവന്ന, ഇസ്രായേലിനും സാമ്രാജ്യത്വത്തിനുമെതിരായ അറബ് മുന്നേറ്റങ്ങളുടെ സാഹചര്യം ഇന്ന് നിലനിൽക്കുന്നില്ല. രാഷ്ട്രങ്ങളുടെ സ്വാതന്ത്ര്യവും കൊളോണിയലിസത്തിന്റെ അവശിഷ്ടങ്ങളിൽ നിന്ന് ജനങ്ങളെ മോചിപ്പിക്കാനുള്ള ഐക്യരാഷ്ട്രസഭ ഉൾപ്പെടെയുള്ള സ്ഥാപനങ്ങളുടെ ഏതെങ്കിലും തരത്തിലുള്ള ഇടപെടലുകളോ ഇന്ന് സാധ്യമാണെന്നും തോന്നുന്നില്ല.
യു.എൻ പ്രമേയങ്ങളെ പോലും നോക്കുകുത്തിയാക്കിക്കൊണ്ടാണ് അവശിഷ്ട പലസ്തീൻ പ്രദേശങ്ങൾ പോലും ഇസ്രയേൽ കയ്യേറി ആധിപത്യം സ്ഥാപിക്കുന്നത്. യു.എൻ പ്രമേയം 181 അനുസരിച്ച് ഇസ്രായേൽ രാഷ്ട്രം സ്ഥാപിച്ച സന്ദർഭത്തിൽതന്നെ പലസ്തീൻ ജനതയുടെ രാഷ്ട്രീയ പരമാധികാരം സംരക്ഷിക്കപ്പെടേണ്ടതുണ്ടെന്ന് വ്യക്തമാക്കിയിരുന്നു. 1917-ലെ ബാൽഫർ പ്രഖ്യാപനമനുസരിച്ച് അതുവരെ ഓട്ടോമെൻ പ്രദേശമായിരുന്ന പലസ്തീനിൽ ജൂതർക്ക് ഒരുദേശം എന്ന ആശയം മുന്നോട്ടവെക്കുമ്പോൾ തന്നെ ആ പ്രഖ്യാപനത്തിലും ആ രാഷ്ട്രമൊരിക്കലും തദ്ദേശീയരായ ജൂതരല്ലാത്തവരുടെ പൗരാവകാശങ്ങളെയോ മതപരമായ അവകാശങ്ങളെയോ ഒരുതരത്തിലും ഹനിക്കുന്നതാവാതിരിക്കണമെന്ന് വ്യവസ്ഥയുണ്ടായിരുന്നു. അതൊക്കെ കഴിഞ്ഞ 75 വർഷക്കാലമായി നടക്കുന്ന ഇസ്രായേൽ അധിനിവേശത്തിന്റെ ചരിത്രപശ്ചാത്തലത്തിൽ വിശകലനം ചെയ്യുമ്പോൾ ലോകജനതയെ കബളിപ്പിക്കാനുള്ള ഭംഗിവാക്കുകൾ മാത്രമായിരുന്നുവെന്നതാണ് സത്യം.
1948 മെയ് 14-ന് ഇസ്രായേൽ രാഷ്ട്രം രൂപീകൃതമായതിനുശേഷം അമേരിക്കയും ബ്രിട്ടണും ചേർന്ന് പശ്ചിമേഷ്യയിലെ തങ്ങളുടെ താൽപര്യങ്ങളുടെ കാവൽശക്തിയും തങ്ങൾക്കെതിരായ ജനങ്ങളെ കൈകാര്യം ചെയ്യാനുള്ള ശക്തിയുമായിട്ടാണ് ഇസ്രയേലിനെ വളർത്തിയെടുത്തത്. ജോസഫ് സ്റ്റിഗ്ലിസ് നിരീക്ഷിക്കുന്നതുപോലെ ബില്യൺ കണക്കിന് ഡോളറുകളും ആയുധങ്ങളും ഒഴുക്കിക്കൊടുത്തുകൊണ്ടാണ് ഇസ്രയേലിനെ ഒരു സൈനികശക്തിയും ഭീകരസ്റ്റേറ്റുമായി അമേരിക്ക വളർത്തിയെടുത്തത്. പലസ്തീനികളുടെ ജന്മഭൂമി തുടർച്ചയായി കയ്യേറി ജൂതകുടിയേറ്റങ്ങൾ നടത്തുമ്പോൾ അതിനെതിരായ തദ്ദേശീയ അറബ് ജനതയുടെ പ്രതിരോധങ്ങളെയെല്ലാം ചോരയിൽ മുക്കിക്കൊല്ലുകയാണ് സയണിസ്റ്റ് ഭീകരരാഷ്ട്രം ചെയ്തത്. അതിനെല്ലാവിധ ഒത്താശയും ചെയ്തുകൊടുത്തത് യു.എസ് സാമ്രാജ്യത്വവും ബ്രിട്ടീഷ് സാമ്രാജ്യത്വവുമായിരുന്നു.
പി.എൽ.ഒ വിന്റെയും 2000-ഓടെ ഹമാസിന്റെയുമൊക്കെ നേതൃത്വത്തിൽ പലസ്തീൻ സ്വാതന്ത്ര്യത്തിനായി ഉയർന്നുവന്ന വിമോചനപേരാട്ടങ്ങളും ലോകാഭിപ്രായങ്ങളും സൃഷ്ടിച്ച സമ്മർദ്ദങ്ങളാണ് ഇസ്രയേൽ കയ്യേറ്റത്തിനെതിരായ സമാധാനചർച്ചകൾക്കും ഒത്തുതീർപ്പുകൾക്കും അതുപ്രകാരമുള്ള ഉടമ്പടികൾക്കും സാഹചര്യമൊരുക്കിയത്. എന്നാൽ അമേരിക്കൻ കാർമ്മികത്വത്തിൽ നടന്ന ഇത്തരം സമാധാനചർച്ചകളുടെ അടിസ്ഥാനത്തിലുള്ള ഉടമ്പടികളൊന്നും ഇസ്രയേൽ പാലിച്ചിട്ടില്ല എന്നതാണ് അനുഭവം. മാത്രമല്ല മുമ്പത്തേക്കാൾ കടന്നാക്രമണപരമായി ഓരോ വെടിനിർത്തലിനുശേഷവും ഇസ്രയേൽ പലസ്തീനികൾക്കെതിരായ ആക്രമണം കടുപ്പിക്കുകയാണ് ചെയ്തത്.
1994-ലെ കെയ്‌റോ ഉടമ്പടി, 1995-ലെ താബ ഉടമ്പടി, ഒന്നും രണ്ടും ഓസ്ലോ കരാറുകൾ, 1997-ലെ ഹെബ്രോൺ പ്രോട്ടോകോൾ, 1998-ലെ വൈ മെമ്മോറാണ്ടം, ക്യാമ്പ് ഡേവിഡ് കരാർ തുടങ്ങി പലസ്തീനിലെ സമാധാനം ലക്ഷ്യംവെച്ച് ഉണ്ടാക്കിയ കരാറുകളിലെ വ്യവസ്ഥകളൊന്നുപോലും ഇസ്രായേൽ അനുസരിച്ചിട്ടില്ല എന്നതാണ് ചരിത്രം. 1993-94-ലെ ധാരണകളനുസരിച്ച് 1999-ഓടെ സ്വതന്ത്ര പലസ്തീൻ സ്വയംഭരണാധികാരത്തോടെ യാഥാർത്ഥ്യമാക്കുമെന്നാണ് അമേരിക്കൻ കാർമ്മികത്വത്തിൽ നടന്ന ചർച്ചകൾ ഉറപ്പുനൽകിയത്. 1967-ലെ യുദ്ധത്തിൽ ഇസ്രയേൽ പിടിച്ചെടുത്തതും 1970-73 കാലത്ത് സോവിയറ്റ് സഹായത്തോടെ പലസ്തീൻ വിമോചനസംഘടന തിരിച്ചുപിടിച്ചതുമായ പ്രദേശങ്ങൾ ചേർത്ത് കിഴക്കൻ ജറുസലേം തലസ്ഥാനമായി പലസ്തീൻ രാഷ്ട്രം യാഥാർത്ഥ്യമാക്കുമെന്നാണ് ജിമ്മി കാർട്ടറും പിന്നീട് ക്ലിന്റണുമൊക്കെ മുൻകൈയെടുത്ത് നടത്തിയ പ്രശ്‌നപരിഹാരത്തിനുള്ള ഒത്തുതിർപ്പ് ധാരണ.
ഇസ്രായേലിനൊപ്പം പലസ്തീനും എന്ന ഈ മേഖലയിലെ രണ്ട് രാഷ്ട്രമെന്ന ഒത്തുതീർപ്പ് വ്യവസ്ഥക്ക് യാസർ അറാഫത്ത് വഴങ്ങി. ഈയൊരു സാഹചര്യത്തെ ഉപയോഗിച്ചാണ് അറാഫത്തിന്റേത് കീഴടങ്ങലും പലസ്തീൻ ജനതയോടുള്ള വഞ്ചനയുമാണെന്ന് പ്രചരിപ്പിച്ചുകൊണ്ട് ഹമാസ് പലസ്തീൻ വിമോചനപ്രസ്ഥാനത്തിൽ അസ്ഥിരീകരണമുണ്ടാക്കുന്നത്. യാസർ അറാഫത്തിന്റെ നേതൃത്വത്തിൽ അവിശ്വാസം സൃഷ്ടിക്കുന്നത്. അമേരിക്കയുടെ കാർമ്മികത്വത്തിലുണ്ടായ ഉടമ്പടികളും യു.എൻ പ്രമേയവും അനുശാസിക്കുന്ന തരത്തിൽ പലസ്തീൻ രാഷ്ട്രം 1999-ഓടെ യാഥാർത്ഥ്യമാക്കുമെന്ന വാഗ്ദാനം പാലിക്കാൻ അമേരിക്കയും ഇസ്രായേലും തയ്യാറായില്ല. ഓസ്ലോ ഉടമ്പടി നടപ്പാക്കാൻ ശ്രമിച്ച ക്ലിന്റനെതിരെ അമേരിക്കൻ മാധ്യമങ്ങൾ അപവാദ പ്രചരണങ്ങൾ അഴിച്ചുവിട്ടു. സമാധാന ഉടമ്പടിക്ക് മുൻകൈയെടുത്ത ഇസ്രയേലിലെ ലേബർപാർട്ടി പ്രധാനമന്ത്രി ഇസ്ഹാക്ക് റാബിനെ സയണിസ്റ്റ് തീവ്രവാദികൾ വെടിവെച്ചുകൊലപ്പെടുത്തി.
ഈയൊരു സംഭവഗതികളുടെ തുടർച്ചയിലാണ് അറാഫത്ത് പലസ്തീൻ രാഷ്ട്രം പ്രഖ്യാപിക്കുന്നത്. അതോടെ രാമല്ലെയിലെ പി.എൽ.ഒ വിന്റെ ആസ്ഥാനവും യാസർ അറാഫത്തിന്റെ താമസസ്ഥലവും ഇസ്രയേൽസേന വലയം ചെയ്തു. രണ്ട് വർഷക്കാലം യാസർ അറാഫത്തിനെ ലോകവുമായി ബന്ധപ്പെടാനോ പുറത്തിറങ്ങാനോ ഇസ്രയേൽ പട്ടാളം അനുവദിച്ചില്ല. അവസാനം രോഗം വന്ന് പലസ്തീൻ വിമോചനസ്വപ്നങ്ങളുടെ നായകൻ അവശനായി. അദ്ദേഹത്തെ ചികിത്സയ്ക്കായി പാരീസിലെത്തിച്ചെങ്കിലും ഈ ഭൂമിയിൽ തന്റെ ജനതയുടെ വിമോചന സ്വപ്നങ്ങളവശേഷിപ്പിച്ച് 2004 നവംബർ 11-ന് അറാഫത്ത് മരണമടഞ്ഞു. രക്തസാക്ഷി സമാനമായ മരണം.
പലസ്തീൻ ജനതയുടെ അധിനിവേശ വിരുദ്ധ പോരാട്ടങ്ങളുടെ സമ്മർദ്ദവും ലോകാഭിപ്രായവും ശക്തിപ്പെട്ടതോടെയാണ് 2007-ൽ വെസ്റ്റ്ബാങ്കിലും ഗാസയിലും യു.എൻ മേൽനോട്ടത്തിൽ തെരഞ്ഞെടുപ്പ് നടക്കുന്നത്. വെസ്റ്റ്ബാങ്കിൽ ഫത്താ പാർട്ടിയും ഗാസയിൽ ഹമാസും തെരഞ്ഞെടുപ്പിൽ വിജയിച്ചു. ഗവൺമെന്റ് രൂപീകരിച്ചു. ഇന്ന് ഗാസയും വെസ്റ്റ്ബാങ്കും ഭരിക്കുന്നത് ജനാധിപത്യപരമായ മാർഗങ്ങളിലൂടെ അധികാരത്തിൽ വന്ന ഹമാസും ഫത്താപാർട്ടിയുമാണ്. തങ്ങളുടെ ദേശാതിർത്തികളിൽ എല്ലാവിധ സാർവദേശീയ തത്വങ്ങളെയും നിയമങ്ങളെയും ലംഘിച്ചുകൊണ്ട് കയ്യേറ്റം തുടരുന്ന ഇസ്രായേലിനെ പ്രതിരോധിക്കാനുള്ള ദേശരക്ഷാപരമായ ഉത്തരവാദിത്വമാണ് ഗാസയിലെയും വെസ്റ്റ്ബാങ്കിലെയും ഗവൺമെന്റുകൾക്കുമുള്ളത്.
അതവരുടെ അവകാശവും സ്വന്തം മണ്ണിനെയും ജനതയെയും കാക്കാനുള്ള ദേശരക്ഷാപരമായ ഉത്തരവാദിത്വവുമാണ്. ഐക്യരാഷ്ട്രസഭ ദേശീയ ജനസമൂഹങ്ങളുടെ സ്വയം നിർണ്ണയവകാശത്തിനു വേണ്ടിയുള്ള പോരാട്ടം ന്യായവും സാർവദേശീയ അംഗീകാരമുള്ളതുമാണെന്ന് നേരത്തെ തന്നെ വ്യക്തമാക്കിയിട്ടുണ്ട്. കഴിഞ്ഞ 2017 മുതൽ സംഘടിതമായ കുടിയേറ്റങ്ങളും അധിനിവേശവുമാണ് ഇസ്രായേൽ ഭരണകൂടം പലസ്തീനിൽ നടത്തിക്കൊണ്ടിരിക്കുന്നത്. പലസ്തീൻ ജനതയുടെ എല്ലാ പ്രതിരോധങ്ങളെയും വെടിയുതിർത്തും സൈനികാക്രമണങ്ങൾ നടത്തിയും അടിച്ചമർത്തിയാണ് ഈ അനധികൃതകുടിയേറ്റങ്ങളും അധിനിവേശങ്ങളും പതിവായിരിക്കുന്നത്.
ഈ അധിനിവേശ ഭീകരതക്കെതിരായ ഗാസയുടെ പ്രതിരോധമാണ് ഒക്ടോബർ 7-ന് ഗാസയിലെ ഹമാസ് സർക്കാർ ഇസ്രയേലിനെതിരെ നടത്തിയത്. യുദ്ധങ്ങളിൽ ഏത് പക്ഷത്തുള്ളവരാണെങ്കിലും സിവിലിയൻമാർക്ക് സംഭവിക്കുന്ന മരണങ്ങളും പരിക്കുകളും അങ്ങേയറ്റം ദുഃഖകരവും പ്രതിഷേധകരവുമാണ്. അപ്പോഴും അക്രമണങ്ങളെ പ്രതിരോധിക്കാനും പ്രത്യാക്രമണം നടത്താനുമുള്ള രാഷ്ട്രങ്ങളുടെയും സർക്കാരുകളുടെയും അവകാശത്തെ ഭീകരവാദമായി ആക്ഷേപിക്കുന്നത് അന്താരാഷ്ട്ര ധാരണകൾക്ക് അംഗീകരിക്കാനാവുന്നതുമല്ല. ഇന്നിപ്പോൾ പശ്ചിമേഷ്യൻ രാജ്യങ്ങൾക്കാകെ ഭീഷണിയായി യു.എസ് ഇസ്രയേൽ ശക്തികൾ മാറിക്കഴിഞ്ഞിരിക്കുന്നു. സയണിസത്തെയും രാഷ്ട്രീയ ഇസ്ലാമിസത്തെയും ഒരുപോലെ ഉപയോഗിച്ച് തങ്ങൾക്കെതിരായ സാമ്രാജ്യത്വവിരുദ്ധ അറബ് ദേശീയബോധത്തെ തകർക്കുകയാണ് യു.എസ് അക്രമകാരികൾ.",left
"ഈസ് ഓഫ് ഡൂയിങ് ബിസിനസ്: കേന്ദ്രനിര്‍ദ്ദേശങ്ങള്‍ അവഗണിച്ച് കേരളം, ഉള്ള സ്ഥാനവും പോയേക്കും കേരളത്തിലെ വ്യവസായമേഖലയ്ക്ക് ഏറ്റവും കൂടുതല്‍ ഭീഷണി ഉയര്‍ത്തുന്നവര്‍ ഇപ്പോള്‍ വലിയ സംരക്ഷവേഷത്തിലാണ് അവതരിച്ചിരിക്കുന്നത്. കേരളം വ്യവസായസൗഹൃദമാണ്..കണ്ടിട്ട് മനസ്സിലാകുന്നില്ലേ എന്ന മട്ടിലാണ് ഭരണകക്ഷി നേതാക്കളുടെ സംസാരം. പെട്ടിക്കടകളെ വരെ ലിസ്റ്റില്‍ ഉള്‍പ്പെടുത്തി വക്ഷക്കണക്കിന് വ്യവസായം വന്നേ.. വന്നേ എന്നു നിലവിളിക്കുന്നവരുടെ ആവേശമൊന്നും ബന്ധപ്പെട്ട ഉദ്യോഗസ്ഥര്‍ കാണിക്കുന്നില്ല. കാരണം സത്യാവസ്ഥ അവര്‍ക്കറിയാം. ഈസ് ഓഫ് ഡൂയിങ് ബിസിനസ് സൂചിക നിര്‍ണ്ണയിക്കുന്ന മാര്‍ഗ്ഗ നിര്‍ദ്ദേശങ്ങള്‍ ഭൂരിഭാഗവും പാലിക്കാന്‍ കേരളത്തിനു കഴിഞ്ഞിട്ടില്ല. ആ സ്ഥിതിയില്‍ ഉള്ള റാങ്കിംഗ് തന്നെ നഷ്ടപ്പെടുമെന്ന ഭീതിയിലാണിവര്‍.

കേരള വികസനസൂചികയെ പറ്റി രാഷ്ട്രീയ തര്‍ക്കം മുറുകുന്നതിനിടെ കേരളം കേന്ദ്രം നിര്‍ദേശിച്ച പല പരിഷ്‌കാരങ്ങളും ഇനിയും കേരളം നടപ്പാക്കിയിട്ടില്ലെന്നു ചീഫ് സെക്രട്ടറി കഴിഞ്ഞമാസം വിളിച്ച വകുപ്പു സെക്രട്ടറിമാരുടെ യോഗം വിലയിരുത്തി. ഇതിന്റെ അടിയന്തരാവസ്ഥ പരിഗണിച്ച് ഈ മാസം പകുതിയോടെ എല്ലാ വകുപ്പുകളും നിര്‍ദ്ദേശങ്ങള്‍ പൂര്‍ത്തിയാക്കണമെന്ന് ചീഫ് സെക്രട്ടറി നിര്‍ദേശം നല്‍കിയിരിക്കുകയാണ്. സഹകരണം. എക്‌സൈസ്, തൊഴില്‍, തദ്ദേശം റജിസ്‌ട്രേന്‍ തുടങ്ങിയ വകുപ്പുകള്‍ക്കാണ് ഏറെ വിമര്‍ശനം. ഈസ് ഓഫ് ഡൂയിങ് പരിഷ്‌കാരങ്ങള്‍ നടപ്പാക്കുന്നതില്‍ ഈ വകുപ്പുകള്‍ കുറെക്കൂടി വേഗത പാലിക്കണമെന്നും യോഗത്തില്‍ നിര്‍ദേശമുയര്‍ന്നു.

ഈസ് ഓഫ് ഡൂയിങ് ബിസി നസിന്റെ ഭാഗമായുള്ള വ്യവസായ പരിഷ്‌കാര കര്‍മപദ്ധതി പ്ലസ് കാറ്റഗറിയില്‍ നടപ്പാക്കേ ണ്ടത് 70 പരിഷ്‌കാരങ്ങളാണ്. ഇതില്‍ 61 എണ്ണവും കേരളം പൂര്‍ത്തിയാക്കിയിട്ടില്ലെന്നാണ് വ്യവസായ സെക്രട്ടറി കഴിഞ്ഞ മാസത്തെ യോഗത്തില്‍ അറിയിച്ചത്. വ്യക്തിഗത പരിഷ്‌കാരങ്ങളിലാകട്ടെ 68ല്‍ 9 എണ്ണമേ നടപ്പാക്കിയിട്ടുള്ളൂവെന്നും യോഗം വിലയിരുത്തി.",right
"പദ്ധതി പ്രഖ്യാപനത്തിലും കോണ്‍. ഗ്രൂപ്പിസം: എ ഗ്രൂപ്പിനെ അവഗണിച്ച് ചെയര്‍മാന്‍     പാലക്കാട്: നഗരസഭയുടെ വികസന പദ്ധതികളുടെ പ്രഖ്യാപനത്തിലും ഗ്രൂപ്പിസവുമായി ചെര്‍മാന്‍ രംഗത്ത്. നിലവിലെ ചെയര്‍മാനും കോണ്‍ഗ്രസ് ഐ ഗ്രൂപ്പ് നേതാവുമായ പി.വി.രാജേഷാണ് താന്‍ ചുമതലയേറ്റ ശേഷമുള്ള ഒരു വര്‍ഷത്തെ വികസനപദ്ധതികള്‍ അവതരിപ്പിച്ചുകൊണ്ട് വാര്‍ത്താ സമ്മേളനത്തിനെത്തിയത്. എതിര്‍ഗ്രൂപ്പ്കാരന്‍ ചെയര്‍മാനായിരുന്ന മൂന്നു വര്‍ഷത്തെ പ്രവര്‍ത്തനത്തെക്കുറിച്ച് മൗനം പാലിച്ചാണ് പദ്ധതികളുടെ നോട്ടീസ് തയ്യാറാക്കി വിതരണം ചെയ്തത്. എ ഗ്രൂപ്പ്കാരനായ അബ്ദുള്‍ ഖുദ്ദൂസ് ചെയര്‍മാനായിരുന്ന 2010 മുതല്‍ 14 സെപ്തംബര്‍വരെയുള്ള കാലത്തെ നഗരസഭ പദ്ധതികളൊന്നും 365 ദിവസം 403 കോടി എന്നു തുടങ്ങുന്ന നോട്ടീസിലില്ല.
എംഎല്‍എ ഫണ്ടുപയോഗിച്ച് നടപ്പിലാക്കിയതും പ്രഖ്യാപിച്ചതുമായ പദ്ധതികളുടെ പിതൃത്വം ഏറ്റെടുത്തായിരുന്നു നഗരസഭാ ചെയര്‍മാന്റെ വാര്‍ത്താ സമ്മേളനം. നഗരവികസനത്തിന് ഒട്ടേറെ പദ്ധതികള്‍ തയ്യാറാക്കിയിട്ടുണ്ടെന്നും എന്നാലത് സ്ഥലം എംഎല്‍എയുടെ പദ്ധതികളാണെന്നുമുള്ള വൈരുദ്ധ്യം നിറഞ്ഞ പ്രഖ്യാപനം നടത്താനും അദ്ദേഹം മടിച്ചില്ല. തെരഞ്ഞെടുപ്പ് മുന്നില്‍ കണ്ട് പദ്ധതികള്‍ വിശദീകരിക്കാന്‍ അദ്ദേഹത്തോടൊപ്പം മുന്‍ ചെയര്‍മാന്‍ അബ്ദുള്‍ ഖുദ്ദൂസും ഉണ്ടായിരുന്നു.
ഗ്രൂപ്പ്ധാരണപ്രകാരം രണ്ടരവര്‍ഷത്തിനുശേഷം ഐ ഗ്രൂപ്പിന് കൈമാറേണ്ട ചെയര്‍മാന്‍ സ്ഥാനം വിട്ടുനല്‍കാതിരുന്ന ഖുദ്ദൂസിനെതിരെ അഴിമതി ആരോപണവും വിജിലന്‍സ് പരാതിയും നല്‍കിയാണ് രാജേഷ് ചെയര്‍മാന്‍സ്ഥാനം നേടിയത്. പരാതികള്‍ പിന്‍വലിച്ചാലെ രാജിവയ്ക്കു എന്ന് ഖുദ്ദൂസ് നിലപാടെടുത്തതോടെ സമവായം ഉണ്ടാക്കിയാണ് പരിഹാരം കണ്ടത്ത്. ഇക്കാര്യം വാര്‍ത്തലേഖകര്‍ ചോദിച്ചപ്പോള്‍ അങ്ങനെയൊരു പരാതി ഉണ്ടായില്ലെന്നായിരുന്നു ഖുദ്ദൂസിന്റെ പ്രതികരണം.
പാര്‍ട്ട്ണര്‍ കേരള മിഷന്‍ പദ്ധതികള്‍ സമയബന്ധിതമായി പൂര്‍ത്തിയാക്കുമെന്നു യുഡിഎഫ് ചെയര്‍മാനും കൗണ്‍സിലര്‍മാരും പറയുമ്പോഴും നഗരത്തിലെ പല പ്രധാന പ്രശ്‌നങ്ങളും കണ്ടില്ലെന്നു നടിക്കുന്നു. മാലിന്യപ്രശ്‌നവും തെരുവ് നായശല്യവും പരിഹരിക്കാനും പ്രത്യേക പദ്ധതികളൊന്നുമില്ല.
30 നകം പാലക്കാട് ടൗണ്‍ ഹാള്‍ നവീകരണവും സ്റ്റേഡിയം ബസ് സ്റ്റാന്റ്-കല്‍വാക്കുളം റോഡ് നിര്‍മ്മാണവും ആരംഭിക്കും. 70 കോടി രൂപ ചെലവില്‍ ബി.ഒ.ടി അടിസ്ഥാനത്തില്‍ ഇന്‍ഡോര്‍ സ്‌റ്റേഡിയവും കണ്‍വെന്‍ഷന്‍ സെന്ററും നിര്‍മ്മിക്കും. സ്‌പോര്‍ട്‌സ് കൗണ്‍സിലിന്റെ നേതൃത്വത്തിലുള്ള ഇന്‍ഡോര്‍ സ്റ്റേഡിയം ചട്ടങ്ങള്‍ കാറ്റില്‍പ്പറത്തിയാണ് നിര്‍മ്മാണം നടന്നതെന്ന് ചെയര്‍മാന്‍ ആരോപിച്ചു. മുന്‍സിപ്പല്‍ ബസ് സ്റ്റാന്റിന്റെ ശോച്യാവസ്ഥയെക്കുറിച്ച് സംസ്ഥാന സര്‍ക്കാരിന് റിപ്പോര്‍ട്ട് സമര്‍പ്പിച്ചിട്ടുണ്ട്. വൈസ് ചെയര്‍പേഴ്‌സണ്‍ എം സഹീദ, കൗണ്‍സിലര്‍മാരായ 'ഭവദാസ്, എന്‍ സജിത, സാവിത്രി, അബ്ദുള്‍ അസീസ് വാര്‍ത്താസമ്മേളനത്തില്‍ പങ്കെടുത്തു.
    
</>
</>",right
"ലെബനനിലെ ക്രിസ്തുമസ് ട്രീ, ഫോസ്സയുടെയും യോൺ ഫോസ്സ (Jon Fosse) യുടെ Christmas Tree Song എന്ന നാടകം ഈക്രിസ്തുമസ്കാലത്ത് വല്ലാതെ ഓർമ്മ വരുന്നു.ഗാസയിലെതെക്കൻ ലേബനണിലെ ബോംബാക്രമണത്തിൽ തകർന്ന പള്ളിയുടെ കല്ലും മണ്ണും നിറഞ്ഞ ഒരിടത്ത്, കല്ലുകൾക്കിടയിൽ ഒരു ക്രിസ്തുമസ് ട്രീ ഒരുക്കുന്ന ഏകാകിയായ ഒരാളുടെ ചിത്രം  കണ്ടപ്പോൾ ഫോസ്സയുടെനാടകം, ഇപ്പോൾ, വീണ്ടും ഓർമ്മ വന്നു.
ഏറ്റവും ഏകാകിയായ ഒരാളെ കാണുക എന്നാൽ ഒരിക്കൽ അയാൾക്കൊപ്പം ഉണ്ടായിരുന്ന   പ്രിയപ്പെട്ട  മനുഷ്യരുടെ കൂട്ടതിരോധാനത്തിന്റെ സ്മാരകം സന്ദർശ്ശിയ്ക്കുക എന്നുമാകും.  അയാളുടെ വാക്കോ അയാളുടെ ചലനമോ  അയാളുടെ ദുഃഖമോ അയാളുടെ സന്തോഷമോ  മറ്റു പലരാലും പൂരിപ്പിക്കേണ്ട ഒന്നാണ്.  ഇനി അത് സംഭവിക്കാനിടയില്ലാത്തതുമാണ്. ദുഃഖത്തിന്നകത്ത് ഘനീഭവിച്ച മൗനമാണ് അപ്പോൾ നമ്മൾ അഭിമുഖീകരിക്കുന്നത്.
അരങ്ങിലേക്ക് ഒരു ക്രിസ്തുമസ് ട്രീയും ഒരു ക്രിസ്തുമസ് ട്രീ സ്റ്റാന്റുമായി  ഒരാൾ, നാടകത്തിലെ ഒരേയൊരു കഥാപാത്രം, വരുന്നതോടെയാണ് ഫോസ്സയുടെ നാടകം  തുടങ്ങുന്നത്. സത്യത്തിൽ, അയാളുടെ കൈയിലുള്ളത് ഒരു  ക്രിസ്തുമസ് ട്രീയെക്കാൾ ഒരു പൊന്തയാണ് എന്നാണ് ഫോസ്സ എഴുതുന്നത്. ട്രീയുമായി വരുന്ന ആളെ പറ്റി, അയാളുടെ ലോകത്തെ പറ്റി, ആ ആഗ്രഹത്തെ പറ്റി ഇപ്പോൾ  നമ്മുക്ക് ഊഹിക്കാനാകും. മരത്തേക്കാൾ അയാളുടെ കൈയിലുള്ളത് ഒരു പൊന്തയാണ്. പൊന്ത വെടിപ്പുള്ള ഒന്നല്ല, പുറമ്പോക്കിൽ, അച്ചടക്കമില്ലാത്ത ചെടികളുടെ ഒരു കൂട്ടമാണ്. അതിന്റെ നിറം ഇരുളിലേക്ക് തെന്നുന്ന പച്ചയാണ്.  അങ്ങനെയൊരു ട്രീയാണ് അയാളുടെ കൈയ്യിൽ. ട്രീ വെയ്ക്കാൻ ഒരു ചെറിയ സ്റ്റാന്റും  കൈയിൽ പിടിച്ചിരിക്കുന്നു.
ഫോസ്സയുടെ നാടകങ്ങൾ, അദ്ദേഹത്തിന്റെ ഫിക്ഷന് വിപരീതമെന്നോണം വാക്കുകളുടെ കുറവ് ആചരിക്കുന്നു. അരങ്ങിന്റെ നിരലംകൃതമായ ഭാഷയാണതിന്. നാടകം വളരെ സാവധാനം മുന്നേറുന്നു. ഫോസ്സയുടെ നാടകങ്ങളുടെ വായന, മറ്റൊരുതരത്തിൽ പതുക്കെ ഉച്ചരിക്കുന്ന ഒരു ഭാഷയെ ശ്രദ്ധിച്ചു കേൾക്കുന്നതുപോലെയാണ്. അരങ്ങിലെ കഥാപാത്രങ്ങളെ നമ്മൾ ഉറ്റുനോക്കുന്നു. ചിലപ്പോൾ ആ കഥാപാത്രങ്ങൾ  അവർക്ക് മുമ്പും അവർക്ക് ശേഷവും എരിഞ്ഞു തീർന്ന, ഹ്രസ്വമായ  ഒരു  കാലത്ത് ജീവിക്കുന്നവർ പോലുമാണ്. അവിടെ വളരെ ചെറിയൊരു കാലത്തേയ്ക്കോ വളരെ ചെറിയൊരു കാലത്തിൽ നിന്നോ ജീവിതം പരക്കാൻ തുടങ്ങുന്നു. അവർ ആകെ ചെയുന്നത് നമ്മെ മറ്റ് ചിലതോ മറ്റ് ചിലരെയോ ഓർമ്മിപ്പിക്കുകയാണ്. ഓർമ്മിക്കുന്നതെന്തോ അതാണ് നമ്മൾ കാണുന്നത്. ഈ നാടകം ഇപ്പോൾ ഞാൻ  ഓർക്കുന്നതും   അങ്ങനെയാണ്.
May-Brit Akerholt ആണ് ഫോസ്സയുടെ മറ്റ് ചില നാടകങ്ങളുടെ കൂടെ ഈ നാടകവും ഇംഗ്ലീഷിലേക്ക് വിവർത്തനം ചെയ്തിട്ടുള്ളത്. “A man enters with a Christmas tree, more a bush than a tree, and a Christmas tree stand” എന്ന് തുടങ്ങി ഒരു പാട്ടിലെ  ചെറിയ വരികൾപോലെ, കുത്തും കോമയും പോലെയുള്ള ഭാഷാ ചിഹ്നങ്ങൾ ഒന്നുമില്ലാതെ നാടകം എഴുതിയിരിക്കുന്നു.  ക്രിസ്തുമസ് ട്രീയുമായി വരുന്ന ആൾ പറയുന്ന ആദ്യത്തെ വാക്ക് 'So' എന്നാണ്.
'So'
പിന്നെ കുറച്ചു സമയം  നീണ്ടുനിൽക്കുന്ന  നിശ്ശബ്ദതയാണ്. തുടർന്ന്  “so there we were” എന്ന് ആ വാക്ക് മുഴുമിപ്പിക്കാൻ നോക്കുന്നു. വീണ്ടും നിശ്ശബ്ദതയിലേക്ക് അയാൾ പോകുന്നു. പിന്നെ വാക്കുകൾ മുറിയുകയാണ്: we, I, I, we, were there..എന്നിങ്ങനെ അത് മുറിയുന്നു. ഇടക്ക് അയാളുടെ വാക്കുകൾ ഇടറുന്നു. തന്റെ ആഗ്രഹത്തിന്റെയോ തന്റെ മോഹത്തിന്റെയോ നഷ്ടം മുറിയുന്ന  വാക്കുകൾ ഓർമ്മിപ്പിക്കുന്നു. തനിക്ക് പൂർത്തികരിക്കാൻ കഴിയാത്ത ഒരു പ്രവൃത്തി, അയാളെ ഉലയ്ക്കുകയാണ്. എങ്കിലും അയാൾ ട്രീയും സ്റ്റാന്റുമായി നിൽക്കുകയാണ്. തന്നെ അവതരിപ്പിക്കുന്ന എന്തും, ഭാഷപോലും,  അയാളെ  തടയുന്നു എന്ന് തോന്നും. അയാൾ പറയുന്ന  വാക്കുകൾ, 'നമ്മൾ', 'ഞങ്ങൾ', 'ഞാൻ',  എന്നൊക്കെയും... ഇടയ്ക്ക് ആ വാക്കുകൾക്കുതന്നെ ക്രമം തെറ്റുന്നു.
നാടകത്തിന്റെ പേര്, Christmas Tree Song എന്നാണ്. വാക്കുകളുടെ ചിട്ടയായ തിരഞ്ഞെടുപ്പിലും അർത്ഥപൂർണമായ അവതരണത്തിലും നിർമ്മിക്കുന്നതിലെ സ്കിൽ ആണ് പാട്ട്. അത് ഒരു ഈണം കാംക്ഷിക്കുന്നു. അതൊരു മൂഡ് ആഗ്രഹിക്കുന്നു. പാട്ടിന്റെ സൃഷ്ടി അത്തരമൊരു സമയത്തിന്റെ കൂടിയാണ്. പക്ഷെ, ഇയാൾ ആ ട്രീയും സ്റ്റാന്റുമായി മുറിയുന്ന വാക്കുകളുമായി നമുക്ക് മുമ്പിൽ നിൽക്കുകയാണ്. മുറിയുന്ന അയാളുടെ സംഭാഷണങ്ങൾക്കിടയിൽ കിടങ്ങുകൾ പോലെ നിശ്ശബ്ദതകളുമുണ്ട്. ആദ്യം അയാൾ ട്രീ താഴെ വെയ്ക്കുന്നു. സ്റ്റാന്റ് ട്രീയിൽ നിന്നും കുറച്ചുമാറി  വെയ്ക്കുന്നു. ഇനി അയാൾ പറയുന്ന വാക്കുകൾ ഫോസ്സ  തന്റെ ടെക്സ്റ്റിൽ  ഇങ്ങനെ മുറിച്ചിരിക്കുന്നു:
chri
chri
chri
പിന്നെ കുറച്ചു ദൂരെ മാറി നിന്ന് മരം  നോക്കി ഇങ്ങനെ തുടരുന്നു:
Christm
Christma
Christmas
Christmas E
Christmas Eve
വീണ്ടും നീണ്ട മൗനത്തിലേയ്ക്ക് പോകുന്നു.
പിന്നെ അയാൾ പറയുന്ന 'വാചകം, and I have a Christmas tree എന്നും I shall have a Christmas tree എന്നും I celebrate എന്നും even if I'm alone എന്നും because I really want to എന്നുമാണ്. So I have a Christmas tree. അയാൾ ട്രീ ഉയർത്തുന്നു. പിന്നെ പറയുന്നു. 'and it's a fine tree' 'look just look' ക്രിസ്തുമസ് ട്രീയുമായി നിൽക്കുന്ന അയാൾ സ്വന്തമായി സ്വരൂപിക്കുന്ന സ്വാന്തനത്തിന്റെ ശ്രമത്തിലാണ്. അതിനുള്ള വാക്കുകളാണ് അയാൾ തനിക്കുവേണ്ടി കണ്ടുപിടിക്കുന്നത്. സന്തോഷകരമായ ഒരു പ്രവൃത്തിയല്ല അത്. പക്ഷേ സന്തോഷിക്കാനുള്ള തന്റെ അവകാശത്തെ അയാൾ തേടിപിടിക്കുന്നു. അങ്ങനെയൊരു ശ്രമമാണ് അത്.
യുദ്ധം സമ്മാനിച്ച വിനാശകരമായ ദിനങ്ങളെ പ്രതിരോധിക്കാൻ തെക്കൻ ലെബനണിലെ തകർന്ന പള്ളിയുടെ അവശിഷ്ടങ്ങൾക്കിടയിൽ ഒരു ക്രിസ്തുമസ് ട്രീയുമായി എത്തിയ ആൾ, തീർച്ചയായും, ഫോസ്സയുടെ നാടകത്തിലെ ആളല്ല. അവർ കണ്ടിട്ടുപോലുമില്ല. പക്ഷേ, ഒരു ക്രിസ്തുമസ് ഈവ് അവരെ രണ്ടുപേരെയും ഓർമ്മിക്കുന്നു.   കലയുടെ വിധിയാണത് എന്നർത്ഥത്തിൽ. ഇപ്പോൾ ക്രിസ്തുമസിന് തൊട്ടുമുമ്പുള്ള ഈ ദിവസം, അലങ്കരിക്കപ്പെട്ട വീടുകൾ, തെരുവുകൾ, ഏതോ ഓർമ്മകൊണ്ട് നമ്മെ വേദനിപ്പിക്കുന്നു. വേർപാട്, അങ്ങനെയൊരു വാക്കാണ്, നമുക്ക് കാണാൻ പറ്റാത്ത കാറ്റ് പോലെ, ഈ ദിവസത്തെ മൂടുന്നത്.
ഈ കാലത്തെ സാമൂവൽ ബെക്കറ്റ് എന്നാണ് യോൺ ഫോസ്സയെ വിശേഷിപ്പിച്ചിട്ടുള്ളത് - അദ്ദേഹത്തിന്റെ നാടകങ്ങളുടെ പേരിൽ. ചിലപ്പോൾ ശരിയാണ് എന്ന് തോന്നും. പക്ഷേ, ബെക്കറ്റിന്റെ മിക്ക ടെക്സ്റ്റുകളിലും അനുഭവപ്പെടുന്ന ശൂന്യത, അസംബന്ധ കലയായ്   വിശേഷിപ്പിക്കപ്പെട്ട  ആ ഭാവന, ഫോസ്സ സ്വീകരിക്കുന്നില്ല എന്നാണ് എന്റെ വിചാരം. ഫോസ്സയുടെ കലയിലും  താങ്ങാനാവാത്ത ഏകാന്തതയുണ്ട്, ആ ഏകാന്തതയെ വന്നുമുട്ടുന്ന ഒരു ശാന്തതയുമുണ്ട്. മതപരമായത്  എന്നുപോലും തോന്നുന്ന ശാന്തത. ബെക്കറ്റ് തന്റെ കലയ്ക്ക്  വേണ്ടാ എന്ന് വെച്ചത്. അവിടെ കാത്തിരിപ്പ് ഏകാന്തതയ്ക്ക് ഒപ്പം നിൽക്കുന്ന ഒരേയൊരു പ്രവൃത്തിയാണ്.
ഫോസ്സയുടെ നാടകത്തിൽ, എന്തായാലും, ഒരു രക്ഷകനെ ഓർക്കുന്നുണ്ട്. പച്ചയും തവിട്ടും നിറമുള്ള ആ മരം അതിന്റെ തെളിവോ ഓർമ്മയോ ആണ്. and a Savior is born to you എന്ന്  അയാൾ, നാടകത്തിലെ ഒരേയൊരു കഥാപാത്രം, പറയുന്നു. അല്പം കഴിഞ്ഞ് A Savior is born to me എന്നും പറയുന്നു. Yes truly a Savior is born to me എന്ന് ഒന്നുകൂടി അതിനെ ഉറപ്പിക്കുന്നു. പിന്നെ, ചെറിയൊരു മൗനത്തിനു ശേഷം അത് തിരുത്തുന്നു. No there is no Savior എന്ന് പറഞ്ഞുകൊണ്ട് ട്രീയുമായി അയാൾ  അരങ്ങിൽനിന്ന് പോകാൻ തുടങ്ങുന്നു. But the Christmas tree എന്നും yes it's a fine tree എന്നും പറയുന്നു. അരങ്ങിൽനിന്നും ട്രീയുമായി മുഴുവനായും അപ്രത്യക്ഷനാവുന്നതിന് മുമ്പ് നമ്മൾ കേൾക്കുന്നതും അയാളുടെ അതേ വാക്കുകൾ തന്നെ. a Christmas tree in my Christmas tree stand.. ഫോസ്സ നാടകം അവസാനിപ്പിക്കുന്നു. He goes out with the tree
നോക്കുക, ആ രംഗപാഠം അവസാനിക്കുന്നത്   അങ്ങനെയാണ്. ഒരു വ്യാകരണ ചിഹ്നവും ഇല്ലാതെ. ഏത് ഓർമ്മയിലേക്കും കയറി ചെല്ലാൻ ഒരാൾ : കൈയിൽ ഒരു ക്രിസ്തുമസ് ട്രീയും ക്രിസ്തുമസ് ട്രീ വെയ്ക്കാൻ ഒരു സ്റ്റാന്റുമായി ഒരാൾ...
ക്രിസ്തുമസ് കാലത്തെ ഒരു പാട്ട്...",left
"നാട്ടാനകളെടുത്തത് 826 മനുഷ്യരുടെ ജീവൻ, ഉത്സവപ്പറമ്പുകളിലെ നിയമലംഘനങ്ങൾ 1997മുതൽ 2025 ഫെബ്രുവരി ആദ്യ ആഴ്ച വരെ കേരളത്തിൽ 826 പേരാണ് ഉത്സവങ്ങൾക്കിടയിൽ ആനകളിടഞ്ഞതിനെതുടർന്ന് കൊല്ലപ്പെട്ടത്. 4000-ലേറെ പേർ ഗുരുതര പരിക്കുകളോടെ കിടപ്പിലാണ്. ആനകളെ ഉപയോഗിച്ച് കോടികൾ ലാഭമുണ്ടാക്കുന്ന വൻ മാഫിയയാണ് ഈ മരണങ്ങളുടെ ഉത്തരവാദികളെന്ന് തെളിവുകൾ നിരത്തി വെളിപ്പെടുത്തുകയാണ്, 1997 മുതൽ ഉത്സവ മാഫിയയെ തുറന്നുകാട്ടാൻ നിയമപോരാട്ടം നടത്തുന്ന വി.കെ. വെങ്കിടാചലം. ആന എഴുന്നള്ളിപ്പിന് ഹൈക്കോടതി ഉത്തരവിട്ട നിയന്ത്രണങ്ങൾക്ക് സുപ്രീംകോടതി സ്‌റ്റേ അനുവദിച്ച സാഹചര്യം മുതലാക്കി കേരളത്തിൽ വീണ്ടും ഉത്സവ മാഫിയ ഒരു നിയന്ത്രണവുമില്ലാതെ ആനകളെ ദുരുപയോഗിക്കുന്നത് ശക്തമാക്കിയിരിക്കുകയാണെന്നും അദ്ദേഹം പറയുന്നു.",left
"വംശീയ വിദ്വേഷത്തിനെതിരെ ചെറുത്തുനില്‍പ്പുയരണം “ആരും തോഴീ, യുലകിൽ മറയുന്നില്ല;  മാംസം വെടിഞ്ഞാൽതീരുന്നില്ലീ പ്രണയജടിലം ദേഹിതൻ ദേഹബന്ധം.പോരും ഖേദം, പ്രിയസഖി, ചിരം വാഴ്ക മാഴ്കാതെ; വീണ്ടുംചേരും നാം കേൾ; വിരതഗതിയായില്ല സംസാരചക്രം.” എന്ന് കുമാരനാശാൻ എഴുതി.എസ്എൻഡിപിയുടെ സ്ഥാപകനായ, മഹാകാവ്യമെഴുതാതെ മഹാകവിയായ, ആശയഗംഭീരനായ കുമാരനാശാൻ നളിനിയിലും കരുണയിലും മതനിരപേക്ഷ തത്വചിന്ത പകർന്നു നൽകി. ചണ്ഡാലഭിക്ഷുകി എന്ന കാവ്യലോകം ജാതി മതവിദ്വേഷത്തിനെതിരായ അതുല്യകലഹമാണ് മുന്നോട്ടുവയ്ക്കുന്നത്.“ദാഹിക്കുന്നു ഭഗിനി കൃപാരസമോഹനം കുളിർ തണ്ണീരിതാശു നീഓമലേ തരൂ തെല്ലെന്നതു കേട്ടൊരാമനോഹരിയമ്പരന്നോതിനാൾഅല്ലലെന്തു കഥയിതു കഷ്ടമേഅല്ലലാലങ്ങു ജാതി മറന്നിതോനീചനാരി തൻ കൈയ്യാൽ ജലം വാങ്ങിയാചമിക്കുമോ ചൊല്ലെഴുമാര്യന്മാർ.”ഇന്നിപ്പോൾ വർണവെറിയുടെയും വംശവിദ്വേഷത്തിന്റെയും ദുരിതകാലത്തിലൂടെയാണ് നാം കടന്നുപോകുന്നത്. ഈ അപഥ സഞ്ചാര കാലത്ത് സംഘപരിവാര ശക്തികൾ വർഗീയ ഫാസിസ്റ്റ് അജണ്ടകളും സവർണ പൗരോഹിത്യ ബ്രാഹ്മണ – ക്ഷത്രിയാധിനിവേശവും അടിച്ചേല്പിക്കുവാനുള്ള തീവ്രയത്നത്തിലാണ്. രാമനവമിയുടെയും ഹനുമല്‍ ജയന്തിയുടെയും പേരിൽ വർഗീയ കലാപങ്ങൾക്ക് തിരികൊളുത്തുന്ന സംഘപരിവാര ഫാസിസ്റ്റുകൾ അത് അനവരതം ആവർത്തിച്ചുകൊണ്ടേയിരിക്കുന്നു.

രാമനവമി ഘോഷയാത്രയുടെ ഭാഗമായി കഴിഞ്ഞ ദിവസങ്ങളില്‍ ബംഗാളില്‍ തീവ്ര ഹിന്ദുത്വവാദികളുടെ അഴിഞ്ഞാട്ടം അരങ്ങേറി. വിവിധ ജില്ലകളിൽ മാരകായുധങ്ങളുമായി അക്രമികള്‍ അഴിഞ്ഞാടി. ഘോഷയാത്രയിൽ ആയുധങ്ങൾ കൈവശം വയ്ക്കുന്നതിൽ എന്താണ് തെറ്റെന്നും അത് അവകാശമാണെന്നും ഹിന്ദുക്കൾ അവരുടെ അവകാശപ്രകാരം ആയുധമെടുത്ത് ആഘോഷം നടത്തുമെന്നും ബിജെപി നേതാവ് ദിലീപ് ഘോഷ് ഉദ്ഘോഷിക്കുകയും ചെയ്തു. കോടിക്കണക്കിന് ഹിന്ദുക്കൾ തെരുവിലിറങ്ങുമെന്നും അക്രമങ്ങൾ അരങ്ങേറ്റുമെന്നും അത് നിയന്ത്രിക്കേണ്ടത് പൊലീസ് സേനയാണെന്നും ഹരിയാന ഭരിക്കുന്ന ബിജെപിയുടെ നേതാവ് ദിലീപ് ഘോഷ് പ്രഖ്യാപിക്കുന്നു. അതേ ഹരിയാനയിലെ കുരുക്ഷേത്രയിൽ ആധാർ കാർഡ് പരിശോധിച്ച് മുസ്ലിം വിഭാഗത്തിലുള്ളവരുടെ കടകളും, വാണിജ്യ സ്ഥാപനങ്ങളും സംഘപരിവാര ശക്തികൾ ബലാൽക്കാരമായി പിടിച്ചെടുത്തു.

അയോധ്യയിൽ രാമക്ഷേത്രം നിർമ്മിച്ച് പൂജാരിയായി മുഖ്യകാർമ്മികത്വം വഹിച്ച നരേന്ദ്ര മോഡിയുടെ രാമജന്മ ഭൂമിയിൽ ഇക്കഴിഞ്ഞ പാർലമെന്റ് തെരഞ്ഞെടുപ്പിലും നിയമസഭാ തെരഞ്ഞെടുപ്പിലും ബിജെപി ദയനീയമായി പരാജയപ്പെട്ടു. എന്നിട്ടും പാഠം പഠിക്കാത്ത സംഘപരിവാര ശക്തികൾ അയോധ്യയിലെ രാമനവമി ഘോഷയാത്രയിൽ വിഭാഗീയതയും വിദ്വേഷവും പടർത്തുകയായിരുന്നു. രാമനവമിയുടെ പേരിൽ എണ്ണമറ്റ കലാപങ്ങളാണ് സംഘപരിവാരം അരങ്ങേറ്റിയത്. അതിന്റെ ഭാഗമായി ബുൾഡോസർ സിദ്ധാന്തവും നടപ്പാക്കി ന്യൂനപക്ഷങ്ങളുടെ വീടുകൾ ഇടിച്ചുനിരത്തുന്നതിൽ ആഹ്ലാദം കൊള്ളുകയായിരുന്നു അവർ.ഈ ഘട്ടത്തിലാണ് ഒരു ജാതി, ഒരു മതം, ഒരു ദൈവം മനുഷ്യന് എന്ന് സിദ്ധാന്തിച്ച ശ്രീനാരായണ ഗുരു രൂപം നല്‍കിയ, കുമാരനാശാൻ നേതൃത്വം വഹിച്ച എസ്എൻഡിപി എന്ന പ്രസ്ഥാനത്തിന്റെ ഇന്നത്തെ നായകൻ വെള്ളാപ്പള്ളി നടേശൻ മലപ്പുറം ഒരു പ്രത്യേക രാജ്യം ആണെന്നും പ്രത്യേക സംസ്ഥാനമാണെന്നും പരസ്യ പ്രചരണം നടത്തുന്നത്. സംഘപരിവാരം ഉയർത്തുന്ന വംശവിദ്വേഷത്തിന്റെയും വർണവെറിയുടെയും പതാകയാണ് വെള്ളാപ്പള്ളി നടേശന്‍ ഉയർത്തിപ്പിടിക്കുന്നത്. ഇത്തരക്കാരുടെ വിഘടനവാദ സിദ്ധാന്തത്തെ കേരളത്തിലെ മതനിരപേക്ഷ സമൂഹം പുച്ഛത്തോടെ തള്ളിക്കളയും. ശ്രീനാരായണഗുരുവും കുമാരനാശാനും മുന്നോട്ടുവച്ച ആശയ ദർശനങ്ങളെ ഉയർത്തിപ്പിടിച്ച് മാനവരാശി മുന്നോട്ട് പോകും.",left
"പെരിയ ഇരട്ടക്കൊലക്കേസ് വിധി: ഉദുമ മുൻ എംഎൽഎ അടക്കം 14 പ്രതികൾ കുറ്റക്കാർ; 10 പേരെ വെറുതെവിട്ടു -     1-8   10 - കൊച്ചി: പേരിയ ഇരട്ടക്കൊലക്കേസിൽ ഒന്ന് മുതൽ എട്ട് വരെ പ്രതികളടക്കം 14 പേരെ കോടതി കുറ്റക്കാരായി കോടതി കണ്ടെത്തി. പത്ത് പ്രതികളെ കോടതി വെറുതെ വിട്ടു. ഒന്ന് മുതൽ എട്ട് വരെ പ്രതികൾക്കെതിരെ കൊലപാതക കുറ്റം തെളിഞ്ഞു. ഉദുമ മുൻ എംഎൽഎ കെവി കുഞ്ഞിരാമനും കുറ്റക്കാരനാണെന്ന് സിബിഐ കോടതി വിധിയിൽ വ്യക്തമാക്കി. ശിക്ഷിക്കപ്പെട്ട 14 പേരിൽ ആറ് പേർ സിപിഎമ്മിന്റെ പ്രധാന  നേതാക്കളാണ്. കുറ്റക്കാരായവർക്ക് ശിക്ഷ ജനുവരി മൂന്നിന് പ്രസ്‌താവിക്കും.

കൊലപാതകത്തിൻറെ മുഖ്യ ആസൂത്രകൻ സിപിഎം പെരിയ ലോക്കൽ കമ്മിറ്റി മുൻ അംഗം എ പീതാംബരൻ, കൊലപാതകം കൃത്യം നടത്തിയ സജി സി. ജോര്‍ജ് (സജി), കെ.എം. സുരേഷ്, കെ. അനില്‍ കുമാര്‍ (അബു), ജിജിന്‍, ആര്‍. ശ്രീരാഗ് (കുട്ടു), എ. അശ്വിന്‍ (അപ്പു), സുബീഷ് (മണി) എന്നിവർക്കെതിരെ കൊലക്കുറ്റം തെളിഞ്ഞു. ടി. രഞ്ജിത്ത്, കെ. മണികണ്ഠന്‍ (ഉദുമ മുന്‍ ഏരിയ സെക്രട്ടറി, കാഞ്ഞങാട് ബ്ലോക്ക് പഞ്ചായത്ത് പ്രസിഡന്‍റ്), എ. സുരേന്ദ്രന്‍ (വിഷ്ണു സുര), കെ.വി. കുഞ്ഞിരാമന്‍ (ഉദുമ മുന്‍ എംഎല്‍എ, സിപിഎം ജില്ലാ സെക്രട്ടേറിയറ്റ് അംഗം), രാഘവന്‍ വെളുത്തോളി (മുന്‍ പാക്കം ലോക്കല്‍ സെക്രട്ടറി), കെ. വി. ഭാസ്കരൻ എന്നിവരാണ് കോടതി കുറ്റക്കാരെന്ന് കണ്ടെത്തിയ മറ്റുള്ളവർ. കെ.മണികണ്ഠൻ,  കെ വി.കുഞ്ഞിരാമൻ, രാഘവൻ വെളുത്തോളി, കെ.വി ഭാസ്കരൻ എന്നിവർക്ക്  ശിക്ഷ വിധിക്കുന്നത് വരെ ജാമ്യത്തിൽ തുടരാമെന്ന് കോടതി ഉത്തരവിൽ വ്യക്തമാക്കി.

എറണാകുളം സിബിഐ കോടതി ജഡ്‌ജ് എൻ. ശേഷാദ്രിനാഥനാണ് വിധി പ്രസ്താവിച്ചത്. പെരിയയിൽ യൂത്ത് കോൺഗ്രസ് പ്രവർത്തകരായിരുന്ന കൃപേഷിനേയും ശരത് ലാലിനേയും വെട്ടിക്കൊലപ്പെടുത്തിയ കേസിലാണ് ഉത്തരവ്. കൊലപാതകം, ഗൂഢാലോചന, തെളിവു നശിപ്പിക്കൽ തുടങ്ങിയ വിവിധ കുറ്റങ്ങളാണ് ഒന്ന് മുതൽ 24 വരെയുള്ള പ്രതികൾക്കെതിരെ ചുമത്തിയത്. 2019 ഫെബ്രുവരി 17നാണ് കൃപേഷിനേയും ശരത് ലാലിനേയും എട്ടംഗ സംഘം വെട്ടിക്കൊലപ്പെടുത്തിയത്.

സംഭവത്തിൽ തൊട്ടടുത്ത ദിവസം തന്നെ സിപിഎം പെരിയ ലോക്കൽ കമ്മിറ്റി അംഗം എ പിതാംബരനെയും സുഹൃത്തും സഹായിയുമായ സി ജെ സജിയെയും അറസ്റ്റ് ചെയ്തു. മൂന്ന് ദിവസം കഴിഞ്ഞപ്പോൾ കേസ് ക്രൈം ബ്രാഞ്ചിന് വിട്ട് സർക്കാർ ഉത്തരവിറക്കി. എന്നാൽ പൊലീസ് അന്വേഷണത്തിൽ അസംതൃപ്തരായിരുന്ന കൃപേഷിന്‍റെയും ശരത് ലാലിന്‍റേയും മാതാപിതാക്കൾ അന്വേഷണം സിബിഐക്ക് വിടണമെന്ന് ആവശ്യപ്പെട്ട്  ഹൈക്കോടതിയെ സമീപിച്ചു. കേസ് അന്വേഷണവുമായി മുന്നോട്ട് പോയ ക്രൈം ബ്രാഞ്ച് 2019 മെയ് 14ന് സിപിഎം ഉദുമ ഏരിയ സെക്രട്ടറിയും ജില്ലാ കമ്മിറ്റി  അംഗവുമായ കെ മണികണ്ഠൻ, പെരിയ ലോക്കൽ സെക്രട്ടറി എൻ ബാലകൃഷ്ണൻ എന്നിവരെ അറസ്റ്റ് ചെയ്തു. മെയ് 20ന് ക്രൈംബ്രാഞ്ച് കുറ്റപത്രം സമർപ്പിച്ചപ്പോൾ ആകെ 14 പ്രതികളായിരുന്നു കേസിൽ ഉണ്ടായിരുന്നത്.

2019 സെപ്റ്റംബർ 30 ന് കേസന്വേഷണം സിബിഐക്ക് വിട്ട് ഹൈക്കോടതി സിംഗിൾ ബെഞ്ച് ഉത്തരവിട്ടതോടെ സംസ്ഥാന സർക്കാ‍ർ ഡിവിഷൻ ബെഞ്ചിനെ സമീപിച്ചു. സർക്കാരിൻ്റെ അപ്പീൽ ഹൈക്കോടതി ഡിവിഷൻ ബെഞ്ച് തള്ളി. ഇതിനെതിരെ സംസ്ഥാനം സുപ്രീം കോടതിയെ സമീപിച്ചു. പക്ഷെ അവിടെയും അന്വേഷണം സിബിഐക്ക് വിടാനുള്ള തീരുമാനം ശരിവെച്ചതോടെ സിബിഐ അന്വേഷണം ഏറ്റെടുത്തു.

 ...കേരളം നടുങ്ങിയ രാത്രി; പെരിയ ഇരട്ടക്കൊലപാതകക്കേസിന്‍റെ നാള്‍വഴി

രണ്ട് വർഷത്തോളം നീണ്ട അന്വേഷണത്തിന് ഒടുവിൽ 2021 ഡിസംബർ 3 ന് സിബിഐ അന്വേഷണ സംഘം കൊച്ചിയിലെ സിബിഐ കോടതിയിൽ കേസിൽ കുറ്റപത്രം സമർപ്പിച്ചു. സിപിഎം നേതാവും ഉദുമ മുൻ എംഎൽഎയുമായ കെ വി കുഞ്ഞിരാമനടക്കം 24 പ്രതികളാണ് കുറ്റപത്രത്തിൽ ഉണ്ടായിരുന്നത്. 2023 ഫെബ്രുവരി 2 നാണ് കൊച്ചി സിബിഐ കോടതിയിൽ വിചാരണ തുടങ്ങിയത്. 2024 ഡിസംബർ 23 ന് കേസ് പരിഗണിച്ച സിബിഐ കോടതി ഇന്ന് വിധി പ്രസ്താവിക്കുമെന്ന് വ്യക്തമാക്കുകയായിരുന്നു.",right
"ചുവപ്പുനാടയിൽ കേരളം ബന്ധിച്ചഅന്ധവിശ്വാസ നിരോധന നിയമം 14ാംകേരള നിയമസഭയുടെ 15-ാം സമ്മേളനത്തിൽ എം. മുകേഷ്, പുരുഷൻ കടലുണ്ടി, കെ.യു. അരുണൻ, പി. ഉണ്ണി എന്നിവർ ചോദിച്ച നക്ഷത്രചിഹ്‌നമിട്ട ചോദ്യത്തിൽനിന്ന് (ജൂൺ 10, 2019):''രോഗബാധിതരെ ശാസ്ത്രീയമുറ പ്രകാരം ചികിത്സക്ക് വിധേയരാക്കാതെ മാന്ത്രിക ഏലസ്സുകളും ആഭിചാരക്രിയകളും രോഗശാന്തി ശുശ്രൂഷകളും ഉപയോഗിച്ച് രോഗം ഭേദപ്പെടുത്താൻ ശ്രമിക്കുന്ന തലത്തിലേക്ക് പൊതു യുക്തിബോധം അധഃപ്പതിച്ചതിനാൽ മഹാരാഷ്ട്ര മാതൃകയിൽ അന്ധവിശ്വാസ ഉന്മൂലന നിയമം രൂപീകരിക്കാൻ നടപടിയെടുക്കുമോ?''
നിയമവകുപ്പിന്റെ ചുമതലയുണ്ടായിരുന്ന എ.കെ. ബാലൻ നൽകിയ മറുപടി:''ആഭിചാരക്രിയ, രോഗശാന്തി ശുശ്രൂഷകൾ തുടങ്ങിയ അന്ധവിശ്വാസങ്ങളെയും അനാചാരങ്ങളെയും സമൂഹത്തിൽനിന്ന് ഉന്മൂലനം ചെയ്യാൻ ശക്തമായ ബോധവൽക്കരണം അനിവാര്യമാണ്. അന്ധവിശ്വാസങ്ങളും അനാചാരങ്ങളും മുഖാന്തിരം ഉണ്ടാകുന്ന കുറ്റകൃത്യങ്ങൾ ഫലപ്രദമായി തടയുന്നതിനാവശ്യമായ നിയമനിർമാണം നടത്തുന്നതുമായി ബന്ധപ്പെട്ട് ആഭ്യന്തരവകുപ്പിന്റെ നിർദേശം ഇപ്പോൾ നിയമപരിഷ്‌കരണ കമീഷന്റെ പരിഗണനയിലാണ്''.
അഞ്ചു വർഷത്തിനുശേഷം.ജൂൺ 21, 2024.അതേ സർക്കാർ.15ാം കേരള നിയമസഭ.11ാം സമ്മേളനം.
ആലത്തൂരിൽനിന്നുള്ള സി.പി.എം  എം.എൽ.എ കെ. ഡി. പ്രസേനൻ:അന്ധവിശ്വാസങ്ങളുടെയും അനാചാരങ്ങളുടെയും വളർച്ച തടയാനും നിയമപരിരക്ഷ ഉറപ്പുവരുത്തുന്നതിനും 2021-ലെ കേരള അന്ധവിശ്വാസ അനാചാര നിർമാർജന ബിൽ അനിവാര്യമാണ്. സംസ്ഥാനത്ത് അന്ധവിശ്വാസ പ്രവൃത്തികളും അനാചാരങ്ങളും അതുമായി ബന്ധപ്പെട്ട ചൂഷണങ്ങളും വർധിച്ചുവരുന്ന സാഹചര്യത്തിൽ അവയെ പ്രതിരോധിക്കേണ്ടതുണ്ട്. ഇക്കാര്യം ഉറപ്പാക്കേണ്ടത് സർക്കാറിന്റെ കർത്തവ്യമാണ്.
മന്ത്രി വി. ശിവൻകുട്ടിയുടെ മറുപടിയിൽനിന്ന്:അന്ധവിശ്വാസങ്ങളും അനാചാരങ്ങളും നിർമാർജനം ചെയ്യുന്നതിനുള്ള നിയമനിർമാണത്തോട് സർക്കാറിന് യോജിപ്പാണുള്ളത്. ഇതുസംബന്ധിച്ച് നിയമ പരിഷ്‌കാര കമീഷൻ ശുപാർശ ചെയ്തതിന്റെ അടിസ്ഥാനത്തിലുള്ള നടപടിക്രമങ്ങൾ സർക്കാർ പരിശോധിച്ചുവരികയാണ്. അത് സർക്കാറിന്റെ പരിശോധനയിലുള്ള വിഷയമായതിനാൽ ഈ ബിൽ പരിഗണിക്കേണ്ടതില്ല.
അഞ്ചു വർഷമായി ‘പരിഗണിച്ചുകൊണ്ടിരിക്കുകയും’  ‘പരിശോധിച്ചുകൊണ്ടിരിക്കുകയും’ ​ചെയ്യുന്നു എന്ന് എൽ.ഡി.എഫ് സർക്കാർ പറയുന്ന ബിൽ ജസ്റ്റിസ് കെ.ടി. തോമസ് അധ്യക്ഷനായ നിയമപരിഷ്‌കാര കമീഷൻ തയാറാക്കിയതാണ്:'ദ കേരള പ്രിവൻഷൻ ആന്റ് ഇറാഡിക്കേഷൻ ഓഫ് ഇൻഹ്യുമൻ ഈവിൾ പ്രാക്ടീസസ്, സോർസെറി ആന്റ് ബ്ലാക് മാജിക് ബിൽ- 2019'.
എന്തെങ്കിലും നടക്കുമോ?ഇല്ല എന്നുപറപ്പിച്ചു പറയാം, അന്ധവിശ്വാസ നിരോധന ബില്ലുകളുടെ ഭൂതകാലം പരിശോധിച്ചാൽ.
അന്ധവിശ്വാസങ്ങളെ കൃത്യമായി നിർവചിച്ച് അവ തടയാനുള്ള നിയമനിർമാണങ്ങൾ രൂപീകരിച്ച് നടപ്പാക്കാനുള്ള ഇച്ഛാശക്തി, നവോത്ഥാനത്തിന്റെയും അത് സൃഷ്ടിച്ച യുക്തിബോധത്തിന്റെയുമെല്ലാം തുടർച്ച അവകാശപ്പെടുന്ന രാഷ്ട്രീയ പാർട്ടികൾക്കോ അവയുടെ ഭരണകൂടങ്ങൾക്കോ ഇല്ല.
പതിനഞ്ചു വർഷമായി നിയമസഭയിലും പുറത്തും യു.ഡി.എഫ്- എൽ.ഡി.എഫ് സർക്കാറുകൾക്കുമുന്നിൽ ആവർത്തിച്ചുകൊണ്ടിരിക്കുന്ന ചോദ്യവും മറുപടിയും കൂടിയാണിത്. ഈ ബില്ലു മാത്രമല്ല, കേരള പൊലീസിൽനിന്നടക്കമുള്ളതും എം.എൽ.എമാരും ശാസ്ത്രസാഹിത്യപരിഷത്തും കേരള യുക്തിവാദി സംഘവും അടക്കമുള്ള സംഘടനകളും തയാറാക്കിയ ബില്ലുകളും അതാതുകാലത്തെ സർക്കാറുകളുടെ മേശവലിപ്പിലിരിപ്പുണ്ട്. അന്ധവിശ്വാസങ്ങൾ നിരോധിക്കപ്പെടേണ്ട കുറ്റകൃത്യമാണെന്ന്, സമീപകാലത്തുപോലും നരബലി നടന്ന, കേരളീയ സമൂഹത്തെ ഇനിയും ബോധ്യപ്പെടുത്തേണ്ട കാര്യമില്ല. ആഭ്യന്തര- നിയമ വകുപ്പുകൾക്കും മുഖ്യമന്ത്രിമാർക്കുമെല്ലാം അതേക്കുറിച്ച് ഉത്തമബോധ്യവുമുണ്ട്. പ്രത്യയശാസ്ത്രഭേദമേന്യ രാഷ്ട്രീയകക്ഷികളും ജാതിമതഭേദമേന്യ സമുദായ സംഘടനകളും അന്ധവിശ്വാസം എന്നു കേട്ടാലുടൻ ഉറഞ്ഞുതുള്ളുന്ന ഒരു സംസ്ഥാനത്ത്, ദുരൂഹമായ കാരണങ്ങളാൽ അന്ധവിശ്വാസ നിരോധന നിയമത്തിനുവേണ്ടിയുള്ള മുറവിളികളെല്ലാം നിശ്ശബ്ദമാക്കപ്പെടുന്നു.
1954-ൽ പാർലമെന്റ് പാസാക്കിയ ഡ്രഗ്‌സ് ആന്റ് മാജിക് റെമഡീസ് (ഒബ്ക്ഷനബിൾ അഡ്വൈർടൈസ്മെന്റ് ആക്റ്റ്- 1954) നിയമം അന്ധവിശ്വാസം പ്രചരിപ്പിക്കുന്ന പരസ്യങ്ങളും ഉൽപ്പന്നങ്ങളും കുറ്റകരമാക്കുന്നതാണ്. രോഗങ്ങളുടെ പ്രവചനം, അശാസ്ത്രീയ ചികിത്സ, വ്യാജ മരുന്നുകൾ തുടങ്ങിയവയും ഈ നിയമത്തിന്റെ പരിധിയിൽ വരുന്നതാണ്. എന്നാൽ, ഇന്നും മലയാള പത്രങ്ങളിലും മറ്റു മാധ്യമങ്ങളിലും മാന്ത്രിക ഏലസ്സുകളുടെയും രോഗശാന്തി ചികിത്സകളുടെയും ഭാഗ്യനക്ഷത്രക്കല്ലുകളുടെയും മറ്റും പരസ്യങ്ങൾ നിർബാധം തുടരുന്നു, അന്ധവിശ്വാസങ്ങൾക്കെതിരെ ചെറുവിരലനക്കാനുള്ള ത്രാണി പോലും ഭരണകൂടങ്ങൾക്കില്ല എന്നതിന്റെ പരിഹാസ്യമായ ഉദാഹരണമായി. നിലവിലുള്ള നിയമം പോലും നടപ്പാക്കാത്ത ഭരണകൂട സംവിധാനങ്ങൾ പുതിയൊരു നിയമത്തെക്കുറിച്ച് ചിന്തിക്കുമോ?
അന്ധവിശ്വാസങ്ങളെ കൃത്യമായി നിർവചിച്ച് അവ തടയാനുള്ള നിയമനിർമാണങ്ങൾ രൂപീകരിച്ച് നടപ്പാക്കാനുള്ള ഇച്ഛാശക്തി, നവോത്ഥാനത്തിന്റെയും അത് സൃഷ്ടിച്ച യുക്തിബോധത്തിന്റെയുമെല്ലാം തുടർച്ച അവകാശപ്പെടുന്ന രാഷ്ട്രീയ പാർട്ടികൾക്കോ അവയുടെ ഭരണകൂടങ്ങൾക്കോ ഇല്ലെന്നുമാത്രമല്ല, ഈ ആവശ്യം ശക്തമായി ഉന്നയിക്കുന്നതിൽ കേരളീയ പൊതുസമൂഹവും കുറ്റകരമായ വിമുഖത കാണിച്ചുവരികയാണ്. രാഷ്ട്രീയ എതിരാളികൾക്കെതിരെ 'കൂടോത്രം' നടത്തുന്ന നേതാക്കളുള്ള കോൺഗ്രസിനെ തൽക്കാലം വിടാം. 'കൂടോത്ര'ത്തെ എതിർക്കാനുള്ള 'പ്രത്യയശാസ്ത്രപദ്ധതി' തന്നെ കൈവശമുള്ള പാർട്ടിയാണല്ലോ സി.പി.എം, എന്നിട്ടും, 'പരിഗണിച്ചുകൊണ്ടിരിക്കുകയാണ്' എന്ന് ആവർത്തിക്കുന്നതല്ലാതെ ആരെയാണ് എൽ.ഡി.എഫ് സർക്കാർപേടിക്കുന്നത്?
സമാന്തര അധികാര വ്യവസ്ഥ സ്ഥാപിച്ചുകഴിഞ്ഞ ആൾദൈവങ്ങളെ, ഇവയുടെ ഗുണഭോക്താക്കളായ ഭരണകൂടങ്ങളും രാഷ്ട്രീയ പാർട്ടികളും, ഇത്തരമൊരു ബില്ലിനെ മുൻനിർത്തി എങ്ങനെയാണ് നിർവചിക്കുക?
അന്ധവിശ്വാസങ്ങൾ നിരോധിക്കാൻ നിയമം വേണമെന്ന ആവശ്യം, രണ്ടു പതിറ്റാണ്ടിനിടെ ശക്തമായി ഉയരുന്നുണ്ട്. അതിനായി, ജനകീയ സംഘടനകളുടെയും ജനപ്രതിനിധികളുടെയും ഔദ്യോഗിക സംവിധാനങ്ങളുടെയും പഠനങ്ങളും അന്വേഷണങ്ങളുമുണ്ടായി. നിരവധി ബില്ലുകൾ സർക്കാറുകൾക്കുമുന്നിൽ സമർപ്പിക്കപ്പെട്ടു. എന്നാൽ, ഈ ബില്ലുകൾ പൊതുജനങ്ങൾക്കിടയിൽ ചർച്ച ചെയ്ത് അഭിപ്രായരൂപീകരണം നടത്താൻ ഒരു സർക്കാറിനും ധൈര്യമുണ്ടായില്ല.
നാല് പ്രധാന ബില്ലുകളാണ് നിയമസഭയിൽ അവതരിപ്പിക്കപ്പെട്ടത്.
2014-ൽ ആഭ്യന്തര മന്ത്രിയായിരുന്ന രമേശ് ചെന്നിത്തല, അന്ധവിശ്വാസ നിരോധന ബിൽ കൊണ്ടുവരുമെന്ന് നിയമസഭയിൽ പ്രഖ്യാപിക്കുകയും എ.ഡി.ജി.പിയായിരുന്ന എ. ഹേമചന്ദ്രൻ ബില്ലിന്റെ കരട് തയാറാക്കി ('അന്ധവിശ്വാസത്തിന്റെ പേരിലുള്ള ചൂഷണം തടയൽ ബിൽ- 2014)  സമർപ്പിക്കുകയും ചെയ്തു. പൊലീസ് ഉദ്യോഗസ്ഥരുമായും വിവിധ മേഖലകളിലെ വിദഗ്ധരുമായും ചർച്ച ചെയ്താണ് ബിൽ തയാറാക്കിയത്. വിവിധ തലങ്ങളിൽ ചർച്ച ചെയ്ത് നിയമം കൊണ്ടുവരുമെന്ന രമേശ് ചെന്നിത്തലയുടെ നിയമസഭയിലെ പ്രഖ്യാപനത്തോടെ, ആ ബില്ലിന്മേലുള്ള നടപടി കഴിഞ്ഞു.
2018-ൽ എം.എൽ.എയായിരുന്ന പി.ടി. തോമസ്, ആൾദൈവങ്ങൾ അടക്കമുള്ളവർക്കെതിരെ നടപടിക്ക് നിർദേശിക്കുന്ന അന്ധവിശ്വാസ നിരോധന ബിൽ കൊണ്ടുവന്നു. 'യുക്തിസഹമല്ലാത്ത വിശ്വാസങ്ങളും അവയെച്ചൊല്ലിയുള്ള ആചാരങ്ങളും'  എന്നാണ് പി.ടി. തോമസിന്റെ ബില്ലിൽ അന്ധവിശ്വാസത്തെ നിർവചിച്ചിരിക്കുന്നത്. ഒരു സമിതി രൂപീകരിക്കാനും സർക്കാർ വിജ്ഞാപനത്തിലൂടെ ചട്ടങ്ങൾ രൂപീകരിക്കാനും നിർദേശിക്കുന്നതാണ് ബിൽ. സംസ്ഥാനത്ത് വർധിച്ചുവരുന്ന ദുർമന്ത്രവാദവും അന്ധവിശ്വാസ പ്രവർത്തനങ്ങളും അതിന്റെ കാരണങ്ങളും സംബന്ധിച്ചും അത് നിയന്ത്രിക്കുന്നതിനുള്ള മാർഗങ്ങളെക്കുറിച്ചുമുള്ള ശുപാർശകൾ സർക്കാറിന് സമർപ്പിക്കുക, ഇവയെക്കുറിച്ച് ജനങ്ങളെ ബോധവൽക്കരിക്കുക തുടങ്ങിയ നിർദേശങ്ങളും ബില്ലിലുണ്ടായിരുന്നു.അന്ന് ഭരണപക്ഷത്തുനിന്നും പ്രതിപക്ഷത്തുനിന്നും അഞ്ചുപേർ വീതം ബില്ലിനെ അനുകൂലിച്ച് സംസാരിച്ചു. സ്വകാര്യബില്ലായതിനാൽ  പരിഗണിക്കേണ്ടതില്ല എന്ന നിഷേധാത്മക നിലപാടാണ് അന്ന് മുഖ്യമന്ത്രിക്കുവേണ്ടി മന്ത്രി എ.സി. മൊയ്തീൻ സഭയിൽ പറഞ്ഞത്. എന്നാൽ, ഈ ബിൽ ഔദ്യോഗിക ബില്ലായി പരിഗണിക്കണമെന്ന് സ്പീക്കർ പി. ശ്രീരാമകൃഷ്ണൻ നിർദേശിച്ചിരുന്നു. സമഗ്ര നിയമം കൊണ്ടുവരുമെന്ന ഉറപ്പിൽ പി.ടി. തോമസിന്റെ ബിൽ സൂത്രത്തിൽ സർക്കാർ ചുവപ്പുനാടയിൽ ബന്ധിച്ചു.
2019-ൽ ജസ്റ്റിസ് കെ.ടി. തോമസ് അധ്യക്ഷനായ നിയമപരിഷ്‌കാര കമീഷൻ തയാറാക്കിയ 'ദ കേരള പ്രിവൻഷൻ ആന്റ് ഇറാഡിക്കേഷൻ ഓഫ് ഇൻഹ്യുമൻ ഈവിൾ പ്രാക്ടീസസ്, സോർസെറി ആന്റ് ബ്ലാക് മാജിക് ബിൽ- 2019' എന്ന കരടുബില്ലാണ് സമാന ഹത്യക്കിരയായ മറ്റൊന്ന്.മന്ത്രവാദം, കൂടോത്രം, നഗ്നരാക്കി നടത്തിക്കൽ, പ്രേതബാധ ഒഴിപ്പിക്കൽ, നിധി തേടിയുള്ള ഉപദ്രവം, ചികിത്സ തടയൽ, മന്ത്രവാദത്തിന്റെ പേരിൽ ലൈംഗികമായി പീഡിപ്പിക്കൽ തുടങ്ങിയവ  ശിക്ഷാർഹമാക്കുന്നതാണ് ഈ ബിൽ.  എന്നാൽ, ഈ കരടിൽ പറഞ്ഞിരിക്കുന്ന ആചാരങ്ങൾ സംബന്ധിച്ച് മതസംഘടനകൾ എതിർപ്പുമായി രംഗത്തെത്തിയതോടെ സർക്കാർ പിൻവലിഞ്ഞു. ബില്ലിലെ നിർദേശങ്ങൾ അംഗീകരിച്ചാൽ ആറ്റുകാൽ പൊങ്കാലയോടനുബന്ധിച്ച് നടത്തുന്ന കുത്തിയോട്ടം, തൂക്കം, രോഗശാന്തി ശുശ്രൂഷകൾ, മലബാറിൽ നടക്കുന്ന തീയാട്ടം തുടങ്ങിയവ നിരോധിക്കേണ്ടിവരുമെന്നും ഇത് വിശ്വാസ സംരക്ഷണത്തിന് ഹാനികരമാകമെന്നുമുള്ള വാദം സർക്കാർ തലത്തിൽനിന്നുതന്നെ ഉയർന്നു. വിശ്വാസവും അന്ധവിശ്വാസവും തമ്മിലുള്ള വേർതിരിവ് സംബന്ധിച്ച് അവ്യക്തതയുള്ളതിനാൽ ഈ കരടിനുപകരം പുതുക്കിയ ബിൽ തയാറാക്കണമെന്നാണ്, പിന്നീട് ഈ വിഷയം ചർച്ച ചെയ്ത മന്ത്രിസഭായോഗം തീരുമാനിച്ചത്.
2021-ൽ നിയമസഭയിൽ കെ.ഡി. പ്രസേനൻ നോട്ടീസ് നൽകി, 'കേരള അന്ധവിശ്വാസ- അനാചാര നിർമാർജന ബിൽ-2021' അവതരിപ്പിച്ചു. അനാചാരം, അന്ധവിശ്വാസം, മന്ത്രവാദം തുടങ്ങിയ കാര്യങ്ങളെ നിർവചിക്കുന്നതും കുറ്റകൃത്യങ്ങളുടെ പട്ടികയിൽ ഇവയിൽ ഏതിനെയൊക്കെ ഉൾപ്പെടുത്തണമെന്നും സൂചിപ്പിക്കുന്ന ബില്ലായിരുന്നു ഇത്, ഈ ബില്ലിലും ഒന്നും സംഭവിച്ചില്ല.
പ്രസേനന്റെ ബില്ലിൽ അന്ധവിശ്വാസത്തെ നിർവചിച്ചിരിക്കുന്നത് ഇങ്ങനെയാണ്: കാര്യകാരണ ചിന്തക്ക് ഉചിതമല്ലാത്തതും ശാസ്ത്രീയമായ അടിത്തറയില്ലാത്തതും സാമൂഹിക പുരോഗതിക്ക് വിഘാതമായതുമായ വിശ്വാസങ്ങൾ.അനാചാരം: വ്യക്തിക്കും സമൂഹത്തിനും ദോഷകരവും മാരവുമായ ഫലങ്ങളുളവാക്കുന്ന  എല്ലാ ആചാരങ്ങളും കർമങ്ങളും.മന്ത്രവാദം: പ്രകൃത്യാതീത ശക്തികളും പ്രേത- ഭൂതങ്ങളും ഉണ്ടെന്നും അവയെ നിയന്ത്രിക്കാമെന്നും വിശ്വസിപ്പിച്ച് ചെയ്യുന്ന പൂജാദി കർമങ്ങൾ.അൽഭുത രോഗശാന്തി: അംഗീകൃതമായ ശാസ്ത്രീയപരിശോധനകൾ വഴി രോഗനിർണയം നടത്താതെ പ്രാർഥന, മന്ത്രം, ഓതിക്കൊടുക്കൽ, മാന്ത്രിയ യന്ത്രങ്ങൾ ജപിച്ചുനൽകൽ, സ്പർശന ആശ്ലേഷങ്ങൾ, ഉറുക്ക്, ഏലസ്, മധ്യസ്ഥ പ്രാർഥന, ദിവ്യശക്തികളുടെ പേരിലുള്ള ചികിത്സ.പ്രചരിപ്പിക്കൽ: ആൾദൈവങ്ങൾ, മന്ത്രവാദം, ദുരാചാരം, ജ്യോത്സ്യം, ഫലസിദ്ധിയുണ്ടെന്ന് അവകാശപ്പെടുന്ന യാഗയജ്ഞ പൂജാദികർമങ്ങൾ, ധ്യാനം, അൽഭുത രോഗശാന്തി, അശാസ്ത്രീയ ചികിത്സാ സമ്പ്രദായങ്ങൾ എന്നിവ സംബന്ധിച്ച പരസ്യങ്ങൾ, ലേഖനങ്ങൾ, പുസ്തകങ്ങൾ, അനുഭവ സാക്ഷ്യങ്ങൾ, പ്രത്യക്ഷമായോ പരോക്ഷമായോ ഉള്ള പ്രവൃത്തികൾ.കുറ്റകൃത്യങ്ങളുടെ പട്ടിക: പ്രേതബാധ ഒഴിപ്പിക്കാനെന്ന പേരിൽ ഒരാളെ കയറോ ചങ്ങലയോ കൊണ്ട് ബന്ധിക്കുന്നത്, കമ്പോ ചാട്ടയോ കൊണ്ട് അടിക്കുന്നത്, കെട്ടിത്തൂക്കുന്നത്, തലമുടി പിഴുതെടുക്കുന്നത്, ശരീരത്തിൽ ചൂടു വക്കുന്നത്, ലൈംഗികവേഴ്ചക്ക് പ്രേരിപ്പിക്കുന്നത്, ബലം പ്രയോഗിച്ച് മലമൂത്രങ്ങൾ വായ്ക്കുള്ളിലാക്കുന്നത്, ശാരീരിക ബലപ്രയോഗം, സ്പർശനം.- ദിവ്യാൽഭുതങ്ങളെന്ന് പറയപ്പെടുന്നവ പ്രകടിപ്പിക്കുന്നതും അത്തരം കാര്യങ്ങൾ പ്രകടിപ്പിച്ച് ജനങ്ങളെ വഞ്ചിക്കുകയും ഭീഷണിപ്പെടുത്തുകയും  പണം സമ്പാദിക്കുകയും ചെയ്യുന്നത്.- പ്രകൃത്യാതീത ശക്തികളുടെ അനുഗ്രഹത്തിനെന്ന പേരിൽ ജീവന് ഹാനിയുണ്ടാക്കുന്നതോ മുറിവേൽപ്പിക്കുന്നതോ ആയ കർമങ്ങൾ ചെയ്യുന്നതും അത്തരം കൃത്യങ്ങൾ ചെയ്യാൻ മറ്റുള്ളവരെ  പ്രേരിപ്പിക്കുന്നതും.- നിധി, ജലസ്രോതസ്സുകൾ, കെട്ടിട സ്ഥാനം നിർണയിക്കൽ മുതലായവക്ക് നരബലിയും മൃഗ- പക്ഷി ബലിയും പൂജകളും നടത്തുന്നത്.- ആരുടെയെങ്കിലും ശരീരത്തിൽ ഏതെങ്കിലുമൊരു ദിവ്യാത്മാവ് അവശേഷിച്ചിട്ടുണ്ടെന്ന് പരസ്യപ്പെടുത്തി മറ്റുള്ളവരുടെ മനസ്സിൽ ഭീതി ജനിപ്പിക്കുന്നതും അവരെ അനുസരിച്ചില്ലെങ്കിൽ അത് അപകടകരമാണെന്ന് ഭീഷണിപ്പെടുത്തുന്നതും.- ഒരാൾക്ക് മന്ത്രവാദം നടത്തുന്നുവെന്നോ അവർക്ക് പ്രേതബാധയുണ്ടെന്നോ മറ്റുള്ളവരിൽ രോഗബാധയുണ്ടാക്കാൻ അവർ കാരണമാകുന്നുവെന്നോ പ്രചരിപ്പിക്കുന്നത്.- മന്ത്രവാദി എന്ന നിലയിൽ ഒരാളെ മർദ്ദിക്കുന്നതും നഗ്‌നനാക്കി നടത്തുന്നതും അവരുടെ ദൈനംദിന ജീവിതത്തിന് തടസം സൃഷ്ടിക്കുന്നതും.- മന്ത്രം കൊണ്ട് ഭൂതപ്രേതാതികളെ ആവാഹിക്കുകായണെന്ന ധാരണ ജനിപ്പിച്ച് ജനങ്ങളുടെ മനസ്സിൽ ഭീതിയുളവാക്കുന്നതും മന്ത്രതന്ത്രങ്ങൾ കൊണ്ട് ഒരാളെ ഭീഷണിപ്പെടുത്തുന്നതും.- നായ, പാമ്പ്, തേൾ മുതലായവ കടിച്ചാൽ ശാസ്ത്രീയ ചികിത്സ നിഷേധിക്കുന്നതും മന്ത്രതന്ത്രങ്ങളും മറ്റും പ്രയോഗിക്കുന്നതും.- വിരലുകൾ കൊണ്ട് ശസ്ത്രക്രിയ നടത്താനും ഗർഭസ്ഥശിശുവിന്റെ ലിംഗമാറ്റത്തിന് കഴിയുമെന്ന് അവകാശപ്പെടുന്നതും ഗർഭം അലസിപ്പിക്കുന്നതും.- ദിവ്യശക്തിയുണ്ടെന്നോ മറ്റൊരാളുടെ അവതാരമാണെന്നോ ദിവ്യാവതാരമാണെന്നോ അവകാശപ്പെടുന്നതും കഴിഞ്ഞ ജന്മത്തിൽ തന്റെ ഭാര്യയോ ഭർത്താവോ ആയിരുന്നുവെന്ന് അവകാശപ്പെട്ട് അവരുമായി ലൈംഗിക ബന്ധത്തിൽ ഏർപ്പെടുന്നതും.- ഗർഭധാരണശേഷിയില്ലാത്ത സ്ത്രീയിൽ ദിവ്യശക്തികൊണ്ട് ഗർഭം ധരിപ്പിക്കാമെന്ന് അവകാശപ്പെട്ട് അവരുമായി ലൈംഗികവേഴ്ചയിലേർപ്പെടുന്നതും അതിനായി  പ്രേരിപ്പിക്കുന്നതും ദിവ്യമരുന്ന് നൽകുന്നതും.- ബുദ്ധിവളർച്ചയില്ലാത്തതും പ്രായപൂർത്തിയാകാത്തതുമായ ഒരാൾക്ക് ദിവ്യശക്തിയുണ്ടെന്ന ധാരണ ജനിപ്പിച്ച് സ്വാർഥലാഭത്തിന് പ്രയോജനപ്പെടുത്തുന്നത്.- ജ്യോത്സ്യപ്രവചനങ്ങൾ വഴി ജനങ്ങളെ വഞ്ചിക്കുന്നതും അതിന്റെ മന്ത്രങ്ങൾ വഴി ചൂഷണം ചെയ്യുന്നതും.- ശാസ്ത്രീയ ചികിത്സ നിഷേധിച്ച് പ്രാർഥനാരോഗ ചികിത്സ നടത്തുന്നതും  രോഗികൾക്ക് അപകടം വരുത്തുന്നതും അതിന്റെ പേരിൽ നേർച്ചക്കാഴ്ചകൾ വാങ്ങുന്നതും.- ദിവ്യതയുടെ മറവിൽ മയക്കുമരുന്നും ആയുധങ്ങളും സംഭരിക്കുന്നതും പ്രയോഗിക്കുന്നതും.- മതത്തിന്റെ പേര് ദുരുപയോഗപ്പെടുത്തി, അന്ധവിശ്വാസങ്ങളുടെ മറവിൽ വിദേശപ്പണം വാങ്ങുന്നതും വിദേശികളെ അനധികൃതമായി താമസിപ്പിക്കുന്നതും.- മരിച്ചുപോയ പുരോഹിതരുടെ കുഴിമാടങ്ങളും ഖബറുകളും വിശ്വാസത്തിന്റെ പേരിൽ സാമ്പത്തിക ചൂഷണത്തിനുപയോഗിക്കുന്നതും അന്ധവിശ്വാസത്തിന്റെ മറവിൽ ബലം പ്രയോഗിച്ചും പ്രീണിപ്പിച്ചും സ്വന്തം വിശ്വാസത്തിനൊപ്പം നടത്തുന്നതും.- വിശ്വാസത്തിന്റെ മറവിൽ നടത്തപ്പെടുന്ന സ്ത്രീപീഡനങ്ങൾ.
അന്ധവിശ്വാസങ്ങളെയും അനാചാരങ്ങളെയും സമഗ്രമായി പരിശോധിക്കുന്ന ഒരു ബില്ലായിരുന്നു കെ.ഡി. പ്രസേനന്റേത്. അതുകൊണ്ടുതന്നെ, ബിൽ അവതരിപ്പിച്ചതിനുശേഷം, വിവിധ കോണുകളിൽനിന്ന് എം.എൽ.എക്ക് നിരവധി ഭീഷണി സന്ദേശങ്ങൾ ലഭിച്ചു. ഈ ബിൽ, സർക്കാർ പരിഗണനയിലുള്ള സമാന ബില്ലുകളുടെ ഭാഗമാക്കാമെന്നും തുടർ ചർച്ചകൾ നടത്താമെന്ന് സർക്കാർ ഉറപ്പുനൽകിയെന്നും അദ്ദേഹം പറഞ്ഞിരുന്നു.
നിയമപരിഷ്‌കാര കമീഷൻ ബില്ലിലും എം.എൽ.എമാർ നിയമസഭയിൽ കൊണ്ടുവന്ന ബില്ലുകൾ പൊതുശ്രദ്ധയിലെത്തിച്ച് ആരോഗ്യകരമായ സംവാദത്തിന് കളമൊരുക്കുന്നതിൽ ദുരൂഹമായ നിസ്സംഗതയാണ്, ഇരു മുന്നണി സർക്കാറുകളും പുലർത്തിപ്പോന്നത്.
കേരള ശാസ്ത്രസാഹിത്യപരിഷത്താണ് അന്ധവിശ്വാസ നിരോധന നിയമത്തിനായി സംസ്ഥാന തലത്തിൽ ജനകീയ കാമ്പയിന് നേതൃത്വം നൽകിയത്. കൊല്ലപ്പെട്ട യുക്തിവാദ പ്രചാരകനായിരുന്ന നരേന്ദ്ര ധബോൽക്കറുടെ ഒന്നാം ചരമവാർഷികമായ 2014 ആഗസ്റ്റിൽ 'കേരളത്തിലും അന്ധവിശ്വാസ നിർമാർജന ബിൽ' എന്ന ആവശ്യവുമായി പരിഷത്ത് കാമ്പയിൻ നടത്തി. ജില്ലാ കേന്ദ്രങ്ങളിൽ ജനകീയ കൺവെൻഷനുകൾ നടത്തി. നിയമനിർമാണത്തിനായി ഒപ്പുശേഖരണം നടത്തി. ഒരു ലക്ഷത്തിലേറെ പേർ ഒപ്പിട്ട നിവേദനവും മാതൃകാബില്ലിന്റെ കരടും സർക്കാറിനും എം.എൽ.എമാർക്കും നൽകി. അന്ധവിശ്വാസങ്ങളും അനാചാരങ്ങളും ആൾദൈവവിശ്വാസവും പ്രചരിപ്പിക്കുന്നതും പ്രോത്സാഹിപ്പിക്കുന്നതും അത്തരം പ്രവർത്തനങ്ങൾ നടത്തുന്നതും തടയാനും ഭരണഘടന വിഭാവനം ചെയ്യുന്ന ശാസ്ത്രബോധമുള്ള ഒരു സമൂഹമായി കേരളത്തെ മാറ്റുന്നതിനുമുള്ള ബില്ലാണ് പരിഷത്ത് രൂപം നൽകിയത്. അന്ധവിശ്വാസങ്ങൾ ജീവിതത്തിൽ സ്വാധീനം ചെലുത്താനിടയാക്കുന്ന സാമൂഹികവും സാമ്പത്തികവുമായ കാരണങ്ങൾ വിശകലനം ചെയ്യുന്ന ഈ ബിൽ, അന്ധവിശ്വാസ നിരോധനവും നിയന്ത്രണവും ജനങ്ങളുടെ പങ്കാളിത്തത്തോടെ തന്നെ വേണമെന്ന് പ്രത്യേകം നിഷ്‌കർഷിക്കുന്നു.
ഉമ്മൻചാണ്ടിയുടെ സർക്കാർ പരിഷത്തിന്റെ കരടുബിൽ ഭദ്രമായി സൂക്ഷിച്ചുവച്ചു. 2017-ൽ മുഖ്യമന്ത്രി പിണറായി വിജയനെ കണ്ട് പരിഷത്ത് ബില്ലിനെക്കുറിച്ച് വിശദീകരിച്ചു. ഒന്നും സംഭവിച്ചില്ല.
പരിഷത്തിന്റെ ബില്ലിലുള്ള കുറ്റകൃത്യങ്ങളുടെ പട്ടിക:
1. പ്രേതബാധ ഒഴിപ്പിക്കാനെന്ന പേരിൽ നടത്തുന്ന എല്ലാവിധ ശാരീരിക, മാനസിക പീഡനങ്ങൾ, ലൈംഗികവേഴ്ച, മനുഷ്യരുടെയും മൃഗങ്ങളുടെയും മലമൂത്ര വിസർജ്യങ്ങൾ ഭക്ഷിപ്പിക്കൽ തുടങ്ങിയ എല്ലാവിധ നീചപ്രവർത്തനങ്ങളും.
2. ഒരാൾ, തന്നിൽ ദൈവിക സിദ്ധി കുടികൊള്ളുന്നു എന്നും അന്തരിച്ച പുണ്യാത്മാക്കളുടെ പുനർജന്മമാണ് എന്നും അവകാശപ്പെട്ടും അതിനെ തന്ത്രപൂർവം പ്രചരിപ്പിച്ചും മറ്റുള്ളവരെക്കൊണ്ട് തന്റെ അഭീഷ്ടത്തിനനുസരിച്ച് പ്രവർത്തിപ്പിക്കാനും അതിനു വിസമ്മതിച്ചാൽ ഭീഷണിപ്പെടുത്താനും ശ്രമിക്കുക.
3. പ്രേതം, പിശാച്, ഒടിയൻ എന്നുതുടങ്ങി വിവിധ നാട്ടുഭാഷകളിൽ അറിയപ്പെടുന്ന അനേകതരം അന്ധവിശ്വാസങ്ങൾ പ്രചരിപ്പിക്കുന്നതും ഇവയെ ഒഴിവാക്കുന്നതിനുവേണ്ടി എന്നവകാശപ്പെട്ട് നടത്തുന്ന മന്ത്രവാദം, ചരടുകെട്ടൽ, ജപിച്ചു നൽകൽ തുടങ്ങിയ പ്രവർത്തനങ്ങൾ.
4. ഉദ്ദിഷ്ടകാര്യ സിദ്ധിക്കായി പ്രാദേശിക പേരുകളിൽ അറിയപ്പെടുന്ന മന്ത്രവാദങ്ങൾ, ചരടുകെട്ടൽ, ജപിച്ചുനൽകൽ, മഷിനോട്ടം, ഇലനോട്ടം, ഊതിക്കൽ തുടങ്ങിയ പ്രവർത്തനങ്ങൾ.
5. ഉദ്ദിഷ്ടകാര്യ സിദ്ധിക്കായി പ്രാദേശിക പേരുകളിൽ അറിയപ്പെടുന്ന യന്ത്രങ്ങൾ, ഏലസ്സുകൾ, വലംപിരിശംഖുകൾ, വെള്ളിമൂങ്ങ തുടങ്ങി എല്ലാ വസ്തുക്കളുടെയും വിൽപന.
6. മറ്റുള്ളവരിൽ പിശാച്, പ്രേതം, ചെകുത്താൻ തുടങ്ങി വിവിധ പേരുകളിൽ അറിയപ്പെടുന്ന ബാധകളുണ്ടെന്ന് ആരോപിക്കൽ. അതിന്റെ ഭാഗമായി സമൂഹത്തിൽ നിന്ന് ഒറ്റപ്പെടുത്തൽ, വീട്ടുതടങ്കൽ മറ്റു തരത്തിലുള്ള തടങ്കൽ, കെട്ടിയിടൽ, തളയ്ക്കൽ, വിവസ്ത്രരാക്കൽ തുടങ്ങിയ പ്രവർത്തനങ്ങൾ.
7. ആധുനിക ചികിത്സാരീതി സ്വീകരിക്കാൻ പോകുന്നവരെ തടഞ്ഞ് മന്ത്രതന്ത്രങ്ങളിലൂടെയോ തന്റെ പ്രത്യേക സിദ്ധിയിലൂടെയോ പ്രാർത്ഥനയിലൂടെയോ രോഗം മാറ്റാം എന്ന് പ്രചരിപ്പിക്കലും അത്തരം പ്രവർത്തനങ്ങളിൽ ഏർപ്പെടലും.
8. തന്റെ അമാനുഷിക സിദ്ധിയിലൂടെ രോഗം മാറുമെന്നും ശത്രുക്കളെ ഇല്ലായ്മ ചെയ്യാമെന്നും ശത്രുദോഷം ഇല്ലായ്മ ചെയ്യും എന്നുമുള്ള പ്രചരണവും പ്രവർത്തനങ്ങളും.
9. മറ്റുള്ളവരുടെ ആഗ്രഹങ്ങളും ആവശ്യങ്ങളും തന്റെ സ്വന്തം സിദ്ധി കൊണ്ട് സഫലമാക്കുന്നതിന് സാധിക്കും എന്ന് പ്രചരിപ്പിക്കലും അത്തരത്തിലുള്ള പ്രവർത്തനങ്ങളിൽ ഏർപ്പെടലും.
10. തന്റെ സിദ്ധി കൊണ്ട് ഒരാളുടെ വിവാഹം നടക്കുന്നതിനും ഇഷ്ടസന്താനം പിറക്കുന്നതിനും ബിസിനസിൽ ലാഭമുണ്ടാകുന്നതിനും ധനസമ്പാദനം നടത്തുന്നതിനും സാധിക്കുമെന്ന് പ്രചരിപ്പിക്കലും അത്തരത്തിലുള്ള പ്രവർത്തനങ്ങളിൽ ഏർപ്പെടലും. കൂടാതെ അനുചരന്മാരാകാൻ മറ്റുള്ളവരെ പ്രേരിപ്പിക്കലും.
11. മേൽപറഞ്ഞ അന്ധവിശ്വാസങ്ങളുടെയും അനാചാരങ്ങളുടെയും പ്രചാരണവും വിവിധ മാധ്യമങ്ങളിലൂടെയുള്ള പരസ്യപ്രചാരണങ്ങളും.
സർക്കാർ ശമ്പളം പറ്റുന്നവരോ ജനപ്രതിനിധികളോ പട്ടികയിൽ പെടുത്തിയിട്ടുള്ള പ്രവർത്തനങ്ങളുടെ പ്രചാരകരോ വിശ്വാസികളോ ആകാൻ പാടില്ലെന്ന നിർദേശമടക്കമുള്ള ബിൽ, സർക്കാർ- അർധ സർക്കാർ ഉദ്യോഗസ്ഥരും ജനപ്രതിനിധികളും ഈ നിയമം പ്രതിപാദിക്കുന്ന കുറ്റകൃത്യം ചെയ്താൽ പരമാവധി ശിക്ഷ ഉറപ്പാക്കണമെന്നും അവരെ തൽസ്ഥാനത്തുനിന്ന് നീക്കണമെന്നും വ്യക്തമായി പറയുന്നു.
ഉമ്മൻചാണ്ടിയുടെ സർക്കാർ പരിഷത്തിന്റെ കരടുബിൽ ഭദ്രമായി സൂക്ഷിച്ചുവച്ചു. 2017-ൽ മുഖ്യമന്ത്രി പിണറായി വിജയനെ കണ്ട് പരിഷത്ത് ബില്ലിനെക്കുറിച്ച് വിശദീകരിച്ചു.ഒന്നും സംഭവിച്ചില്ല, പരിഷത്ത് തയാറാക്കി സർക്കാറിന് സമർപ്പിച്ച കരട് ബിൽ ഇപ്പോഴും സുരക്ഷിതമായി ഏതോ സർക്കാർ ഫയലിൽ ഉറങ്ങുന്നുണ്ട്.
2014-ൽ കേരള യുക്തിവാദി സംഘം അന്ധവിശ്വാസ നിർമാർജന ജാഥ നടത്തി, അന്ധവിശ്വാസ- ദുരാചാര നിർമാർജന ബിൽ- കേരളം- 2014- കൊണ്ടുവന്നു. 2008-ൽ സർക്കാറിനു സമർപ്പിച്ച ബില്ലിൽ ഒരു നടപടിയുമില്ലാതിരുന്നതിനെതുടർന്നാണ് അതേ ബിൽ 2014-ൽ വീണ്ടും സർക്കാറിന് നൽകിയത്. ഈ ബില്ലിലും അന്ധവിശ്വാസം, ദുരാചാരം, മന്ത്രവാദം, അൽഭുത രോഗശാന്തി എന്നിവയെ നിർവചിക്കുന്നുണ്ട്. ദുരാചാരകർമങ്ങൾ വഴി ആർജിച്ച സ്വത്തുക്കൾ അഴിമതി നിരോധന നിയമത്തിലെ വകുപ്പിനു സമാനമായി സർക്കാറിലേക്ക് കണ്ടുകെട്ടുക, കുറ്റത്തിന് വിധേയനായ വ്യക്തി പരാതി നൽകിയില്ല എന്നതിന്റെ പേരിൽ കേസെടുക്കാതിരിക്കരുത്, പൊതുപ്രവർത്തകർ നൽകുന്ന പരാതിയുടെയും മാധ്യമവാർത്തകളുടെയും അടിസ്ഥാനത്തിൽ കേസെടുക്കണം തുടങ്ങിയ നിർദേശങ്ങളടങ്ങിയതായിരുന്നു ഈ ബിൽ. പ്രേതബാധ ഒഴിപ്പിക്കാനുള്ള ചികിത്സ, ദിവ്യാൽഭുത പ്രകടനങ്ങൾ, നരബലി, മന്ത്രവാദത്തിന്റെ പേരിലുള്ള ചികിത്സയും മർദ്ദനങ്ങളും, ശാസ്ത്രീയ ചികിത്സ നിഷേധിക്കൽ, ദിവ്യാവതാരമാണെന്ന അവകാശവാദം, ജ്യോത്സ്യപ്രവചനങ്ങൾ വഴിയുള്ള തട്ടിപ്പ്, പുരോഹിതരുടെ കുഴിമാടങ്ങളും ഖബറുകളും സാമ്പത്തിക ചൂഷണത്തിന് ഉപയോഗിക്കുക, ദൈവഹിതം കണ്ടെത്താനെന്ന പേരിലുള്ള ദേവപ്രശ്‌നങ്ങൾ, ആൾദൈവ മാഫിയകൾ, ജ്യോത്സ്യ- യജ്ഞ- യാഗങ്ങൾ എന്നിവയെല്ലാം കുറ്റകൃത്യങ്ങളുടെ പട്ടിയിൽ പെടുത്തുന്നു ഈ ബിൽ. ആൾദൈവ- ട്രസ്റ്റ് മാഫിയാകേന്ദ്രങ്ങളിൽ അന്വേഷണം നടത്തി അനധികൃത സ്വത്ത് പിടിച്ചെടുക്കാനും ഈ ബില്ലിൽ നിർദേശമുണ്ട്. യുക്തിവാദി സംഘം ഈ ബിൽ അന്നത്തെ മുഖ്യമന്ത്രി ഉമ്മൻചാണ്ടിക്കും ആഭ്യന്തരമന്ത്രി രമേശ് ചെന്നിത്തലക്കും നൽകിയിരുന്നു.എന്തു സംഭവിച്ചു? ഒന്നും സംഭവിച്ചില്ല.
ഇലന്തൂരിലെ നരബലിയുടെ പാശ്ചാത്തലത്തിൽ അന്ധവിശ്വാസ നിരോധന നിയമം വേണമെന്ന് ആവശ്യം ശക്തമായപ്പോൾ തന്ത്രിമാരും ജ്യോതിഷികളുമെല്ലാം ചേർന്ന കൂട്ടായ്മയായ അഖില കേരള ജ്യോതിശാസ്ത്ര മണ്ഡലത്തിന്റെ നേതൃത്വത്തിൽ മുപ്പതിലേറെ 'ആചാര്യ സംഘടനകൾ' രംഗത്തുവന്നു. ഈ നിയമം ഹിന്ദു വിശ്വാസങ്ങളെ തകർക്കാനുള്ളതാണെന്നും വിശ്വാസികളുടെ മനസ്സിനെ മുറിവേൽപ്പിക്കുന്നതുമാണ് എന്നായിരുന്നു അവരുടെ ആരോപണം. പിന്തിരിപ്പൻ വിശ്വാസങ്ങളിലധിഷ്ഠിതമായ ഇത്തരം കൂട്ടായ്മകളുടെ മനസ്സാണ്, അന്ധവിശ്വാസങ്ങളുടെ കാര്യത്തിൽ പൊതുസമൂഹവും ഏറിയും കുറഞ്ഞും പങ്കിടുന്നത്. ആ ഒരു 'ഐക്യദാർഢ്യ'മാണ്, അന്ധവിശ്വാസബിൽ നടപ്പാക്കാതിരിക്കാനുള്ള ഭരണകൂടങ്ങളുടെ പിടിവള്ളിയും.
ഭരണഘടനയുടെ 14, 21 ആർട്ടിക്കിളുകൾ അനുസരിച്ച്, ചൂഷണത്തിനെതിരായ സംരക്ഷണവും ജീവിക്കാനുള്ള അവകാശവും ഉറപ്പാക്കുന്ന മൗലികാവകാശങ്ങൾ ലംഘിക്കപ്പെടുന്നതിനെതിരെ രാജ്യവ്യാപകമായി അന്ധവിശ്വാസ നിരോധന നിയമം വേണമെന്ന ആവശ്യത്തിന് പതിറ്റാണ്ടുകളുടെ പഴക്കമുണ്ട്. ഇതോടൊപ്പം, ഇന്ത്യ ഒപ്പിട്ടിട്ടുള്ള അന്താരാഷ്ട്ര കരാറുകൾ അനുസരിച്ചും -Universal Declaration of Human Rights-1948, The International Covenant on Civil and Political Rights-1966, Convention on the Elimination of All Forms of Discrimination against Women 1979- അന്ധവിശ്വാസനിരോധന നിയമം സാധ്യമാണ്. എന്നാൽ, ദേശീയതലതതിൽ ഇത്തരമൊരു നിയമത്തെക്കുറിച്ച് സങ്കൽപ്പിക്കാൻ പോലും കഴിയാത്തവിധം, മത യാഥാസ്ഥിതികതയും പിന്തിരിപ്പൻ വിശ്വാസങ്ങളും ആചാരങ്ങളും ശാസ്ത്രവിരുദ്ധതയും അധികാരകേന്ദ്രങ്ങളെ പോലും നിയന്ത്രിച്ചുനിർത്തിയിരിക്കുകയാണ്. ബിഹാർ, ഛത്തീസ്ഗഢ്, ജാർക്കണ്ഠ്, ഒഡീഷ, രാജസ്ഥാൻ, ആസാം, മഹാരാഷ്ട്ര, കർണാടക എന്നീ എട്ട് സംസ്ഥാനങ്ങളിൽ മാത്രമാണ് അന്ധവിശ്വാസങ്ങൾക്കെതിരായ നിയമനിർമാണങ്ങളുള്ളത്.
അന്ധവിശ്വാസ നിരോധന നിയമത്തിനുള്ള ഏറ്റവും വലിയ പ്രതിബന്ധം, മതസ്വാതന്ത്ര്യത്തെയും ആരാധനാ സ്വാതന്ത്ര്യത്തെയും ഏതെല്ലാം മാനദണ്ഡങ്ങൾ വച്ച് നിർവചിക്കുമെന്ന ആശയക്കുഴപ്പമാണ്.
നരേന്ദ്ര ധാബോൽക്കർ കൊല്ലപ്പെട്ടതിനെതുടർന്നാണ് 2013 ആഗസ്റ്റിൽ മഹാരാഷ്ട്രയിൽ കോൺഗ്രസ്- എൻ.സി.പി സർക്കാർ നിയമം പാസാക്കിയത്- The maharashtra prevention and eradication of human sacrifice and other in human, evil and aghori practices and black magic Act 2013.മന്ത്രവാദം, പിശാചുബാധ, മാന്ത്രികക്കല്ലുകൾ, തകിടുകൾ, ആകർഷകയന്ത്രങ്ങൾ എന്നിവ നിരോധിക്കാനും കുറ്റവാളികൾക്കെതിരെ ജാമ്യമില്ലാത്ത കേസെടുക്കാനും ആറു മാസം മുതൽ ഏഴു വർഷം വരെ തടവുശിക്ഷയും 50,000 രൂപ വരെ പിഴയും നൽകാനും വ്യവസ്ഥ ചെയ്യുന്ന നിയമമാണിത്.പിശാച് ബാധ ഒഴിപ്പിക്കാനെന്ന പേരിൽ കെട്ടിയിട്ടു പീഡിപ്പിക്കുക, തലമുടി പിഴുതെടുക്കുക, ചെരിപ്പു കഴുകിയ വെള്ളം കുടിപ്പിക്കുക, തുറന്ന സ്ഥലത്ത് ലൈംഗിക ബന്ധത്തിനു നിർബന്ധിക്കുക, മനുഷ്യവിസർജ്യങ്ങൾ ബലം പ്രയോഗിച്ചു വായിലൊഴിക്കുക, അമാനുഷിക ശക്തികളുടെ അനുഗ്രഹം ലഭിക്കുവാൻ നീചമായ ആഘോരികർമ്മങ്ങൾ നടത്തുക, പിശാച് ബാധയുണ്ടെന്നു ആരോപിച്ചു ഒരാളെ നഗ്നനാക്കി തെരുവിൽ നടത്തുക, അവന്റെ അതിജീവനം തടയുക, ദുർമന്ത്രവാദിനി എന്നാരോപിച്ചു പീഡിപ്പിക്കുകയും കൊല്ലുകയും ചെയ്യുക, പ്രേതബാധയുണ്ടെന്നു പറഞ്ഞു ശാരീരിക പീഡനത്തിനു വിധേയമാക്കുക, ദിവ്യശക്തിയുണ്ടെന്നും കഴിഞ്ഞ ജന്മത്തിൽ തന്റെ ഭാര്യയോ, ഭർത്താവോ ആയിരുന്നുവെന്നു അവകാശപ്പെട്ടു അവരുമായി ലൈംഗിക ബന്ധത്തിൽ ഏർപ്പെടുക തുടങ്ങിയവയാണ് നിരോധിക്കപ്പെട്ട ദുരാചാരങ്ങൾ. ഏഴു വർഷംവരെ തടവും 50,000 രൂപ വരെ പിഴയും വിധിക്കാമെന്നും വ്യവസ്ഥ ചെയ്തു. ഒന്നോ അതിലധികമോ പോലീസ് സ്റ്റേഷനുകൾക്കു പോലീസ് ഇൻസ്‌പെക്ടറുടെ റാങ്കിൽ കുറയാത്ത ഒരു വിജിലൻസ് ഓഫീസറുടെ സേവനം ഇത്തരം കുറ്റകൃത്യങ്ങൾ തടയുവാൻ ഉറപ്പാക്കി.ഒരു ഡസനിലധികം അന്ധവിശ്വാസ-ദുരാചാരങ്ങളെ നിയമവിരുദ്ധമാക്കിയ ഈ ആക്ട് ചില മതാചാരങ്ങളെ ഒഴിവാക്കുകയും ചെയ്തു.
ഈ നിയമം മാതൃകയാക്കിയാണ് മറ്റു പലയിടങ്ങളിലും നിയമങ്ങളെക്കുറിച്ച് ആലോചന നടന്നതെങ്കിലും, മഹാരാഷ്ട്രയിൽ തന്നെ അത് ഫലപ്രദമായി നടപ്പാക്കാനായില്ല. നിയമം നിലവിൽവന്നയുടൻ പൊലീസുകാർക്ക് പരിശീലനപരിപാടികൾ നടത്തിയെങ്കിലും തുടർനടപടിയിൽനിന്ന് സർക്കാറുകൾ വിട്ടുനിന്നു. ചുരുങ്ങിയ കേസുകൾ മാത്രമാണ് രജിസ്റ്റർ ചെയ്യപ്പെട്ടത്. അവയിൽ തന്നെ ശിക്ഷയും അപൂർവമായിരുന്നു. 2022 വരെ ഈ നിയമമനുസരിച്ച് 250 കേസുകളാണ് രജിസ്റ്റർ ചെയ്തത്. ആയിരത്തോളം പരാതികളും കിട്ടി. ചട്ടങ്ങളും വ്യവസ്ഥകളും ഇല്ലാത്തതുമൂലം കേസ് എങ്ങനെയാണ് മുന്നോട്ടുകൊണ്ടുപോകുക എന്നതിനെക്കുറിച്ച് പൊലീസിനുതന്നെ ആശയക്കുഴപ്പമുണ്ടായി.
കർണാടക ഗവൺമെന്റ് 2017-ൽ ‘മനുഷ്യത്വരഹിതമായ ദുരാചാരങ്ങളും ദുർമന്ത്രവാദവും നിരോധിക്കാനുള്ള നിയമം’ കൊണ്ടുവന്നു. ഇത് കൂടുതൽ ശക്തവും വിപുലവുമായിരുന്നു. ആഭിചാര കൊലകൾ, എച്ചിലിലയിൽ താഴ്ന്ന ജാതിക്കാർ ഉരുളുനേർച്ച നടത്തുന്ന മടേസ്‌നാന പോലുള്ള ദുരാചാരങ്ങൾ എന്നിവ കുറ്റകൃത്യങ്ങളുടെ പരിധിയിൽ വന്നു.മഹാരാഷ്ട്ര ആക്ടിൽ നിരോധിക്കപ്പെട്ട ദുരാചാരങ്ങൾക്കൊപ്പം മറ്റു ചില ദുരാചാരങ്ങൾ കൂടി കർണാടകയിൽ നിരോധിച്ചു. മനുഷ്യന്റെ അന്തസ്സിനെ ഇല്ലാതാക്കുന്ന എച്ചിലിലയിൽ ഉരുണ്ട് രോഗശാന്തിക്കുവേണ്ടി ക്ഷേത്രപരിസരം ഉപയോഗിക്കുക, മൃഗങ്ങളുടെ കഴുത്തിനു കടിച്ചു കൊല്ലുവാൻ പ്രേരിപ്പിക്കുക, ശരീരത്തിൽ കുത്തിയിറക്കിയ കമ്പി ഉപയോഗിച്ചു തേരു വലിക്കുക, അഗ്നിയിൽ കൂടി നിർബന്ധിച്ചുനടത്തുക, കവിളുകളെ തുളച്ചുകൊണ്ട് കമ്പി കയറ്റുക, ആരാധനയുടെ പേരിൽ സ്ത്രീകളെ നഗ്നരാക്കി ഓടിക്കുക, നഗ്നപൂജ (bettale seva) നടത്തുക, സ്ത്രീകൾക്കെതിരായി ദുരാചാരക്രിയകൾ നടത്തുക. തുടങ്ങിയ ദുരാചാരങ്ങളാണു വിലക്കിയത്. ഇവിടെയും ഒരു വിജിലൻസ് ഓഫീസറുടെ സേവനം പ്രത്യേകമായി അനുവദിച്ചു.വാസ്തു, ജ്യോതിഷം, വിശ്വാസത്തിന്റെ ഭാഗമായ തല മൊട്ടയടിക്കൽ, കാതുകുത്ത് വഴിപാടുകൾ തുടങ്ങിയവരെ നിയമത്തിന്റെ പരിധിയിൽനിന്ന് ഒഴിവാക്കി.
ഈ നിയമങ്ങൾ ഒരു സംസ്ഥാനത്തും, പൂർണാർഥത്തിൽ പ്രയോഗിക്കപ്പെടുന്നില്ല. സ്ത്രീകളും കുട്ടികളുമാണ് അന്ധവിശ്വാസത്തിന്റെ ഏറ്റവും വലിയ ഇരകൾ എന്നതുകൊണ്ടുതന്നെ, നിയമനിർമാണത്തിന്റെ കാര്യത്തിൽ രാഷ്ട്രീയ ഇച്ഛാശക്തിയോ സാമൂഹിക സമ്മർദ്ദമോ പ്രകടവുമല്ല.
അന്ധവിശ്വാസ നിരോധന നിയമത്തിനുള്ള ഏറ്റവും വലിയ പ്രതിബന്ധം, മതസ്വാതന്ത്ര്യത്തെയും ആരാധനാ സ്വാതന്ത്ര്യത്തെയും ഏതെല്ലാം മാനദണ്ഡങ്ങൾ വച്ച് നിർവചിക്കുമെന്ന ആശയക്കുഴപ്പമാണ്. നരബലി കുറ്റകൃത്യത്തിന്റെ പരിധിയിൽ വരുമെന്നതിനെക്കുറിച്ച് തർക്കമുണ്ടാകാനിടയില്ല. എന്നാൽ, ആറ്റുകാൽ ക്ഷേത്രത്തിൽ 12 വയസ്സുള്ള കുട്ടികളെ ശാരീരികവും മാനസികവുമായ പീഡനത്തിനിരയാക്കുന്ന കുത്തിയോട്ടം എന്ന ദുരാചാരത്തിന്റെ കാര്യത്തിൽ ഈ ‘പൊതു സമ്മതി’ ഇല്ല. 'ദേവീദാസൻ' ആകാനെന്ന വിശ്വാസത്തിൽ, ഏഴു ദിവസം കുട്ടികളെ വ്രതമെടുത്ത് ക്ഷേത്രത്തിൽ താമസിപ്പിക്കുക, ഇടുപ്പിലെ പുറംതൊലിയിൽ സ്വർണത്തിലോ വെള്ളിയിലോ തീർത്ത നൂൽ കോർത്തെടുക്കുക തുടങ്ങി ശാരീരികവും മാനസികവുമായി പീഡനമാണിത്. ബാലാവകാശ ലംഘനത്തിന്റെ പരിധിയിൽ വരുന്ന ദുരാചാരമാണിതെന്നു ചൂണ്ടിക്കാട്ടി ബാലാവകാശ കമീഷൻ 2018-ൽ കേസെടുത്തിരുന്നു. പൊതുസമൂഹത്തിൽനിന്ന് വലിയ വിമർശനവുമുണ്ടായി. എന്നാൽ, ഈ വർഷവും 10നും 12നും ഇടയ്ക്ക് പ്രായമുള്ള 600- ഓളം കുട്ടികളെ ഈ വിശ്വാസ പീഡനത്തിനിരയാക്കി. 2018-ലുണ്ടായ ചർച്ചകളോട് അധികാര സ്ഥാപനങ്ങൾ മുഖം തിരിച്ചു, സർക്കാർ കേട്ടില്ലെന്നു നടിച്ചു, കുത്തിയോട്ടം എന്ന ബാലാവകാശലംഘനം തുടരുന്നു.
അന്ധവിശ്വാസങ്ങൾക്കും അനാചാരങ്ങൾക്കുമെതിരെ നിലപാടെടുത്ത ഇടതുപക്ഷ രാഷ്ട്രീയം കമ്യൂണിസ്റ്റ് പാർട്ടികൾക്കുമാത്രമല്ല, ഇവിടുത്തെ കോൺഗ്രസിനും പൗരസമൂഹത്തിനും സാമൂഹിക പ്രസ്ഥാനങ്ങൾക്കും മീഡിയക്കുമെല്ലാം അവകാശപ്പെടാൻ കഴിയുന്നത്ര വിശാലമാണ്.
സമാനമായി, കേരളത്തിലെ പല മതങ്ങളുടെയും ആരാധനാലയങ്ങളിലും തൂക്കം, ശരീരത്തിൽ ലോഹദണ്ഡുകൾ തുളച്ചുകയറ്റൽ, മാനസികരോഗത്തിനെന്ന പേരിലുള്ള വ്യാജ ചികിത്സകൾ എന്നിവ നിർബാധം നടക്കുന്നുണ്ട്. കൃത്യമായും കുറ്റകൃത്യത്തിന്റെ പരിധിയിൽ വരുന്ന ആചാരങ്ങളാണിതെല്ലാം. അതേസമയം, ഇവയെല്ലാം ‘വിശ്വാസ സ്വാതന്ത്ര്യ’ത്തിന്റെ ​അളവുകോൽ വച്ച്, വിശ്വാസിപക്ഷത്തുനിന്ന് ന്യായീകരണങ്ങളുമുയരും. പുരോഹിതരുടെ കുഴിമാടങ്ങളും ഖബറുകളും സാമ്പത്തിക ചൂഷണത്തിന് ഉപയോഗിക്കുക എന്നത് അന്ധവിശ്വാസത്തിന്റെ നിർവചനത്തിൽ പെടുത്തുന്നുണ്ട്, മേൽ സൂചിപ്പിച്ച ഒരു ബില്ല്. എന്നാൽ, പ്രബലമായ ഇത്തരം പൗരോഹിത്യ മതാചാരങ്ങൾക്കെതിരെ ഏകപക്ഷീയമായ നടപടി അതിസങ്കീർണമായ പ്രത്യാഘാതങ്ങളുണ്ടാക്കുമെന്ന ‘ന്യായീകരണ’മാണ് ഭരണകൂടങ്ങളെ വിറപ്പിക്കുന്നത്.
ആൾദൈവങ്ങളാണ് മറ്റൊരു ‘പ്രശ്ന’മേഖല. എല്ലാ ബില്ലുകളിലും, ആൾദൈവങ്ങളായി ചമഞ്ഞുകൊണ്ടുള്ള തട്ടിപ്പിനെ കുറ്റകൃത്യങ്ങളുടെ പട്ടികയിൽ പെടുത്തുന്നുണ്ട്. അതിശക്തമായ സാമ്പത്തിക, രാഷ്ട്രീയ, സാമൂഹിക സ്വാധീനം ചെലുത്തുകയും അതുവഴി അധികാരകേന്ദ്രങ്ങളിലും ഭരണകൂടങ്ങളിലും അവിഹിത ബന്ധമുണ്ടാക്കിയെടുക്കുകയും ചെയ്യുന്ന ആൾദൈവങ്ങൾ കേരളത്തിലടക്കം സുരക്ഷിതരാണ്. ദൈവാവതാരമാണ് എന്നവകാശപ്പെടുകയും അത്തരം പിന്തിരിപ്പൻ വിശ്വാസങ്ങളുടെ പിൻബലത്തിൽ ആൾക്കൂട്ട വിശ്വാസി സമൂഹങ്ങളെ സൃഷ്ടിച്ചെടുക്കുകയും സാമ്പത്തിക സാമ്രാജ്യങ്ങൾ കെട്ടിപ്പടുക്കുകയും സമാന്തര അധികാര വ്യവസ്ഥ സ്ഥാപിക്കുകയും ചെയ്യുന്ന ആൾദൈവങ്ങളെ, ഇവയുടെ ഗുണഭോക്താക്കളായ ഭരണകൂടങ്ങളും രാഷ്ട്രീയ പാർട്ടികളും, ഇത്തരമൊരു ബില്ലിനെ മുൻനിർത്തി എങ്ങനെയാണ് നിർവചിക്കുക?
ഏത് മതവിഭാഗങ്ങളുടെയും ആചാരങ്ങളും വിശ്വാസങ്ങളും അവയുടെ നിർവചനങ്ങളും പലതരം ആശയക്കുഴപ്പങ്ങൾക്കിടയാക്കും. അതുകൊണ്ടുതന്നെ, അന്ധവിശ്വാസനിരോധന നിയമത്തിന് ജനകീയമായ ബോധവൽക്കരണം അനിവാര്യമാണ്. മതങ്ങളെയും വിശ്വാസങ്ങളെയും ഏകപക്ഷീയമായി നിഷേധിച്ചുകൊണ്ടല്ല,  ആ പക്ഷത്തുനിൽക്കുന്ന ​വിവേചനശേഷിയുള്ള മനുഷ്യരെ കൂടി ഉൾക്കൊണ്ടുവേണം ഇതിന് തുടക്കമിടാൻ. അതിന് കേരളീയ പൊതുബോധത്തെ പല സന്ദർഭങ്ങളിലും മുന്നോട്ടുനയിച്ചിട്ടുള്ള ശാസ്ത്രീയതയുടെയും പുരോഗമനാത്മകതയുടെയും അടിസ്ഥാനങ്ങളെ ബലപ്പെടുത്തിയെടുത്തിയെടുക്കേണ്ടതുണ്ട്. അതിന് നേതൃത്വം നൽകാൻ മനുഷ്യവിരുദ്ധമായ അന്ധവിശ്വാസങ്ങളുടെ കാര്യത്തിൽ ആശയക്കുഴപ്പമോ വിട്ടുവീഴ്ചകളോ ഇല്ലാത്ത സാമൂഹിക- രാഷ്ട്രീയ ഇടപെടൽ ആവശ്യമാണ്.സർക്കാറിനുമുന്നിൽ ജനപ്രതിനിധികളും സംഘടനകളും സമർപ്പിച്ച കരടു നിർദേശങ്ങൾ പൊതുസംവാദത്തിന് സമർപ്പിക്കണം. അതിന്റെ അടിസ്ഥാനത്തിൽ, ഔദ്യോഗികമായ നിയമത്തിന്റെ കരട് തയാറാക്കണം. അതിന്മേലുള്ള നിർദ്ദേശങ്ങളിലൂടെയും ഭേദഗതികളിലൂടെയും, ജനങ്ങളെ വിശ്വാസത്തിലെടുത്തുകൊണ്ട്, അന്ധവിശ്വാസം എന്ന കുറ്റകൃത്യത്തെ നിയമപരമായി തന്നെ നേരിടാനുള്ള അടിയന്തര ശ്രമമാണ് വേണ്ടത്.
എന്നാൽ, ഇന്നത്തെ സാഹചര്യത്തിൽ, കേരളത്തെ സംബന്ധിച്ച് ഈയൊരു ദൗത്യം അത്യന്തം ശ്രമകരമായ ഒന്നായി മാറിയിരിക്കുന്നു. കേരളം ആധുനികമായ ഒരു ജനാധിപത്യ സമൂഹമായി മാറിയതിൽ, മത- സാമുദായിക പരിഷ്കരണ ​ശ്രമങ്ങൾക്ക് വലിയ പങ്കുണ്ട്. മതങ്ങൾക്കും വിശ്വാസങ്ങൾക്കും അകത്തുനിന്നും പുറത്തുനിന്നും നടന്നിട്ടുള്ള നവീകരണശ്രമങ്ങൾ പൊതുസ്വീകാര്യതയുമുണ്ടാക്കി. ജാതിക്കും സവർണതക്കും വരേണ്യതക്കുമെതിരായ കലാപങ്ങൾ കേരളത്തിന്റെ മുഖ്യധാരാ ചരിത്രത്തിന്റെ തന്നെ ഭാഗമാണ്, അത് ഓരം ചേർന്നുള്ള ചരിത്രമെന്ന നിലയിൽ പിന്നീട് തമസ്കരിക്കപ്പെട്ടുവെങ്കിലും. അതിന്റെ കേന്ദ്ര പ്രമേയങ്ങളിലൊന്ന് അനാചാരങ്ങൾക്കും അന്ധവിശ്വാസങ്ങൾക്കും എതിരായ ഇടപെടലുകളായിരുന്നു. മതം വിമോചനമാർഗമല്ല എന്ന് തിരിച്ചറി​ഞ്ഞ​പ്പോൾ വേദപുസ്തകം കത്തിച്ച് ആ മതത്തിൽനിന്ന് പുറത്തുവന്ന പൊയ്കയിൽ അപ്പച്ചൻ മുതൽ ഗുരുവായൂർ സത്യഗ്രഹത്തിനിടെ, സോപാനത്തിൽ കയറി മണിയടിച്ച് പ്രതിഷേധിച്ച കമ്യൂണിസ്റ്റ് പി. കൃഷ്ണപിള്ളവരെയുള്ളവരുടെ പലതരം സമരങ്ങൾ. അതിലൂടെ പരിപാകമായി വന്ന കേരളീയമായ റാഡിക്കലിസമാണ് രാഷ്ട്രീയമായ ഒരിടതുപക്ഷബോധനിർമിതി സാധ്യമാക്കിയത്. ആ ഇടതുപക്ഷരാഷ്ട്രീയം കമ്യൂണിസ്റ്റ് പാർട്ടികൾക്കുമാത്രമല്ല, ഇവിടുത്തെ കോൺഗ്രസിനും പൗരസമൂഹത്തിനും സാമൂഹിക പ്രസ്ഥാനങ്ങൾക്കും മീഡിയക്കുമെല്ലാം അവകാശപ്പെടാൻ കഴിയുന്നത്ര വിശാലവുമാണ്.
എന്നാൽ, ആ രാഷ്ട്രീയ ഇടതുപക്ഷം കേരളത്തിൽ ഇപ്പോൾ ജീവിച്ചിരിപ്പില്ല എന്നു പറയാം. ‘രണ്ടാം നവോത്ഥാനം’ എന്ന പേരിലൊക്കെ സമീപകാലത്ത് കേരളം കണ്ട പരിഹാസ്യമായ കെട്ടുകാഴ്ചകളും നവോത്ഥാന സമിതി പോലുള്ള സംഘാടനങ്ങളുമെല്ലാം ജീർണിച്ച രാഷ്ട്രീയ ഇടതുപക്ഷമൃതദേഹത്തിൽനിന്നുള്ള ദുർഗന്ധങ്ങളായിരുന്നു.മതത്തിന്റെ ജാതീയവും വംശീയവുമായ പുനഃസംഘാടനത്തിന് വഴി വെട്ടാൻ എങ്ങനെയാണോ നി​യോ ലിബറലിസം ഒരു സഖ്യകക്ഷിയായത്, അതേ മുന്നണിയിൽ ഇടതുപക്ഷവും അണിനിരക്കുന്ന ദുരന്തത്തിന്റെ ഇരയാണ് കേരളീയ സമൂഹവും. വൈദികമതബോധവും എല്ലാതരം സവർണതകളും ആധിപത്യം ചെലുത്തുന്ന തരത്തിലുള്ള തിരിച്ചുപോക്കിനിടെ എങ്ങനെയാണ് ചോദ്യം ചെയ്യലിന്റെയും തിരുത്തലിന്റെയും പരിവർത്തനത്തിന്റെയും പൊതുബോധത്തെ രൂപപ്പെടുത്തിയെടുക്കുക എന്നതാണ്, അന്ധവിശ്വാസ നിരോധന നിയമത്തിനുമുന്നി​ലെ ഏറ്റവും വലിയ വെല്ലുവിളി.",left
"മൊത്തവില പണപ്പെരുപ്പം വീണ്ടും ഉയര്‍ന്നു; 16 മാസത്തെ ഉയര്‍ന്ന നിരക്കില്‍ രാജ്യത്ത് മൊത്തവില അടിസ്ഥാനമായുള്ള നാണയപ്പെരുപ്പം തുടർച്ചയായി നാലാം മാസവും ഉയർന്നു. ജൂണിൽ 3.36 ശതമാനം രേഖപ്പെടുത്തി 16 മാസത്തെ ഏറ്റവും ഉയര്‍ന്ന നിരക്കിലെത്തി. പച്ചക്കറിയുൾപ്പെടെ ഭക്ഷ്യോല്പന്നങ്ങളുടെ വിലക്കയറ്റമാണ് നാണയപ്പെരുപ്പത്തിൽ വർധനവിന് കാരണമായതെന്ന് വാണിജ്യ‑വ്യവസായ മന്ത്രാലയം പ്രസ്താവനയിൽ പറയുന്നു.

മൊത്തവില അടിസ്ഥാനപ്പെടുത്തിയുള്ള പണപ്പെരുപ്പം മേയിൽ 2.61 ശതമാനമായിരുന്നു. മേയ് മാസത്തിലെ 9.82 ശതമാനത്തിൽ നിന്ന് ജൂണിൽ ഭക്ഷ്യവസ്തുക്കളുടെ പണപ്പെരുപ്പം 10.87 ശതമാനമായി. പച്ചക്കറികളുടെ വിലക്കയറ്റം 38.76 ശതമാനം രേഖപ്പെടുത്തി. ഉള്ളി വില 93.35 ശതമാനവും ഉരുളക്കിഴങ്ങിന്റെ വില 66.37 ശതമാനവും ഉയര്‍ന്നു. പയറുവർഗങ്ങളുടെ പണപ്പെരുപ്പം ജൂണിൽ 21.64 ശതമാനവും രേഖപ്പെടുത്തിയതായി പ്രസ്താവന വ്യക്തമാക്കുന്നു.

രാജ്യത്ത് ചില്ലറ വില പണപ്പെരുപ്പവും ജൂണില്‍ കുത്തനെ ഉയര്‍ന്നതായി കഴിഞ്ഞദിവസം കണക്കുകള്‍ പുറത്തുവന്നിരുന്നു. ജൂണിലെ പണപ്പെരുപ്പം 5.08 ശതമാനമാണ് രേഖപ്പെടുത്തിയത്. മേയില്‍ ഇത് 4.8 ശതമാനമായിരുന്നു. മേയില്‍ 5.34 ശതമാനമായിരുന്ന ഗ്രാമീണ പണപ്പെരുപ്പം ജൂണില്‍ 5.66 ശതമാനത്തിലെത്തി. അതേസമയം നഗരങ്ങളില്‍ 4.39 ശതമാനമാണ്. മേയില്‍ ഇത് 4.21 ശതമാനമായിരുന്നു.ഭക്ഷ്യോല്പന്നങ്ങളുടെ വില ജൂണിൽ 9.55 ശതമാനം ഉയർന്നിരുന്നു. ഭക്ഷ്യവിലപ്പെരുപ്പം എട്ട് ശതമാനത്തിലധികം രേഖപ്പെടുത്തുന്ന തുടര്‍ച്ചയായ എട്ടാമത്തെ മാസമാണ് ജൂണ്‍. ചില്ലറവില പണപ്പെരുപ്പത്തെ അടിസ്ഥാനമാക്കിയാണ് റിസര്‍വ് ബാങ്ക് പണനയം രൂപീകരിക്കുക. 2022 മേയ് മുതൽ പണപ്പെരുപ്പത്തെ ചെറുക്കുന്നതിനായി റിപ്പോ നിരക്ക് മൊത്തം 250 ബേസിസ് പോയിന്റ് ഉയര്‍ത്തിയിട്ടുണ്ട്. എന്നാല്‍ കാര്യമായ ഫലപ്രാപ്തി ഉണ്ടായിട്ടില്ലെന്ന് പുതിയ കണക്കുകള്‍ വ്യക്തമാക്കുന്നു.

Eng­lish Sum­ma­ry: Whole­sale price infla­tion rebound­ed; At a 16-month high

You may also like this video",left
"നാവികസേനയുടെ ബോട്ട് യാത്രാ ബോട്ടിലിടിച്ച് 13 മരണം; അപകടത്തിൽപ്പെട്ടത് മുംബൈയിലെ എലഫന്‍റ് കേവിലേക്ക് പോയ ബോട്ട് -       13    - മുംബൈ:  മുംബൈയിൽ നാവിക സേനയുടെ ബോട്ട് യാത്രാ ബോട്ടിൽ ഇടിച്ച് 13 മരണം. 110 യാത്രക്കാരുമായി എലഫന്റ് കേവിലേക്ക് പോയ ബോട്ടാണ് അപകടത്തിൽപ്പെട്ടത്. മരിച്ചവരിൽ ഒരാൾ നാവിക സേന ഉദ്യോഗസ്ഥനാണ്. 99 പേരെ രക്ഷപ്പെടുത്തിയതായി തീരസംരക്ഷണ സേന അറിയിച്ചു.

നാവിക സേനയുടെ സ്പീഡ് ബോട്ട് നിയന്ത്രണം തെറ്റി വന്ന് യാത്രാ ബോട്ടിലിടിക്കുകയായിരുന്നു. നാവിക സേനയുടെ സ്പീഡ് ബോട്ടിൽ അഞ്ച് പേരുണ്ടായിരുന്നു. എൻജിൻ പരീക്ഷണം നടത്തവേയാണ് സേനയുടെ സ്പീഡ് ബോട്ട് മുംബൈ തീരത്ത് നിയന്ത്രണം വിട്ട് യാത്രാ ബോട്ടുമായി കൂട്ടിയിടിച്ചതെന്ന് നാവിക സേന അറിയിച്ചു. യാത്രാ ബോട്ടിലെ ക്യാമറയിൽ പതിഞ്ഞ അപകടത്തിന്റെ  ദൃശ്യങ്ങൾ പുറത്തുവന്നു.

ഇന്ന് വൈകുന്നേരം ആറ് മണിയോടെയാണ് അപകമുണ്ടായത്. യാത്രാ ബോട്ട് മുങ്ങി എന്നാണ് ആദ്യം പുറത്തുവന്ന റിപ്പോർട്ട്. എന്താണ് കാരണമെന്ന് വ്യക്തമായിരുന്നില്ല. പിന്നീടാണ് ബോട്ടുകൾ കൂട്ടിയിടിച്ചതാണെന്ന വിവരം പുറത്തുവന്നത്. ഇക്കാര്യം നാവിക സേന സ്ഥിരീകരിക്കുകയും ചെയ്തു.",right
"13  കേരളത്തിൽ ഇന്ന് പെട്രോൾ പമ്പ് അടച്ചിടൽ സമരം, 12 മണിവരെ ഒരു പമ്പും പ്രവർത്തിക്കില്ല -              6   12    13 - കോഴിക്കോട്: സംസ്ഥാനത്തെ എല്ലാ പെട്രോള്‍ പമ്പുകളും ഇന്ന് രാവിലെ ആറ് മണി മുതല്‍ 12 മണി വരെ അടച്ചിടും. എലത്തൂര്‍ എച്ച് പി സി എല്‍ ഡിപ്പോയില്‍ ചര്‍ച്ചയ്ക്ക് എത്തിയ പെട്രോളിയം ഡീലേഴ്‌സ് ഭാരവാഹികളെ ടാങ്കര്‍ ഡ്രൈവര്‍മാര്‍ കൈയ്യേറ്റം ചെയ്തതില്‍ പ്രതിഷേധിച്ചാണ് ഓള്‍ കേരള ഫെഡറേഷന്‍ ഓഫ് പെട്രോളിയം ഡീലേഴ്‌സിന്‍റെ തീരുമാനം. ചൊവ്വാഴ്ച ഇരുമ്പനം എച്ച് പി സി എല്‍ ടെര്‍മിനല്‍ ഉപരോധിക്കാനും സംഘടന തീരുമാനിച്ചിട്ടുണ്ട്. കോഴിക്കോട് ജില്ലയിലെ പമ്പുകള്‍ ശനിയാഴ്ച വൈകീട്ട് നാലുമുതല്‍ ആറുവരെ രണ്ടുമണിക്കൂര്‍ അടച്ചിടാനും ഓള്‍ കേരള ഫെഡറേഷന്‍ ഓഫ് പെട്രോളിയം ഡീലേഴ്‌സ് ആഹ്വാനം ചെയ്തിട്ടുണ്ട്.

കാലാവസ്ഥ പ്രവചനം അച്ചട്ടാകുമോ? ഉറ്റുനോക്കി കേരളം! ചക്രവാതചുഴിയുടെ സ്വാധീനത്താൽ ഇടിമിന്നലോടെയുള്ള മഴ സാധ്യത

പെട്രോളിയം ഡീലര്‍മാരും ടാങ്കര്‍ ഡ്രൈവര്‍മാരും തമ്മില്‍ കുറച്ചുദിവസമായി തര്‍ക്കം തുടര്‍ന്നുവരികയായിരുന്നു. 'ചായ പൈസ' എന്ന് വിളിക്കുന്ന തുകയുമായി ബന്ധപ്പെട്ടായിരുന്നു തര്‍ക്കം. പെട്രോള്‍ പമ്പില്‍ ഇന്ധനമെത്തിക്കുന്ന ടാങ്കര്‍ ഡ്രൈവര്‍മാര്‍ക്ക് ചായ പൈസ എന്ന പേരില്‍ 300 രൂപ ഡീലര്‍മാര്‍ നല്‍കിവരുന്നുണ്ട്. ഈ തുക വര്‍ധിപ്പിക്കണമെന്ന് ഡ്രൈവര്‍മാര്‍ ആവശ്യപ്പെട്ടു. എന്നാല്‍, ആവശ്യം ഡീലര്‍മാര്‍ നിഷേധിച്ചു. ഇതോടെയാണ് തർക്കം രൂക്ഷമായത്.

ഏഷ്യാനെറ്റ് ന്യൂസ് വാർത്തകൾ തത്സമയം കാണാം

അതിനിടെ പുറത്തുവന്ന മറ്റൊരു വാർത്ത തൈപ്പൊങ്കൽ ആഘോഷം പ്രമാണിച്ച് സംസ്ഥാനത്തെ ആറ് ജില്ലകൾക്ക് 14 -ാം തിയതി പ്രാദേശിക അവധി ആയിരിക്കുമെന്നതാണ്. തിരുവനന്തപുരം , കൊല്ലം , പത്തനംതിട്ട , ഇടുക്കി , പാലക്കാട് , വയനാട് ജില്ലകൾക്കാണ് 14 ന് പ്രാദേശിക അവധിയുണ്ടായിരിക്കുക. തമിഴ്നാടുമായി അതിർത്തി പങ്കിടുന്ന ജില്ലകൾക്കാണ് അവധി. നേരത്തെ തന്നെ സ‍ർക്കാ‍ർ വിജ്ഞാപനം ചെയ്ത് ഔദ്യോഗികമായി പ്രഖ്യാപിച്ചുള്ള അവധിയാണിത്. അതുകൊണ്ട് തന്നെ സംസ്ഥാന സർക്കാറിന്റെ ഔദ്യോഗിക കലണ്ടറിൽ ഈ അവധി ഉൾപ്പെടുത്തിയിട്ടുണ്ട്. ശബരിമലയിലെ മകരവിളക്ക് , ശ്രീപത്മനാഭ സ്വാമി ക്ഷേത്രത്തിലെ മകരശീവേലി തുടങ്ങിയ ഉത്സവങ്ങൾ നടക്കുന്നത് ഇതേ ദിവസമാണ്.",right
",    ,          :തിക്കോടിയിൽ കടലിൽ കുളിക്കാനിറങ്ങിയ രണ്ട് സ്ത്രീകളടക്കം നാലു പേര്‍ക്ക് ദാരുണാന്ത്യം; ഒരാള്‍ ചികിത്സയിൽ -  ,   ,          - കോഴിക്കോട്: കോഴിക്കോട് പയ്യോളി തിക്കോടിയിൽ കടലിൽ ഇറങ്ങിയ രണ്ട് സ്ത്രീകളടക്കം നാലു പേര്‍ തിരയിൽപ്പെട്ട് മരിച്ചു. വയനാട് കല്‍പ്പറ്റ സ്വദേശികളാണ് അപകടത്തിൽപ്പെട്ടത്. ഇന്ന് വൈകിട്ടോടെ പയ്യോളി തിക്കോടി കല്ലകത്ത് ബീച്ചിലാണ് സംഭവം. അപകടത്തിൽപ്പെട്ട ഒരാളെ രക്ഷപ്പെടുത്തി ആശുപത്രിയിൽ പ്രവേശിപ്പിച്ചു. കല്‍പ്പറ്റയിലെ ജിമ്മിൽ ഒരുമിച്ച് പരിശീലനം നടത്തുന്നവരാണ് അപകടത്തിൽപ്പെട്ടത്.

ജിമ്മിലെ വനിത ട്രെയിനര്‍മാര്‍ ഉള്‍പ്പെടെയുള്ള സംഘമാണ് അപകടത്തിൽപ്പെട്ടത്. മുണ്ടേരി സ്വദേശി ഫൈസൽ, കല്‍പ്പറ്റ നോര്‍ത്ത് സിപിഎം ലോക്കൽ കമ്മിറ്റി അംഗം വിനീഷ് (40), അനീസ (35), വാണി  (32) എന്നിവരാണ് മരിച്ചത്. ജിൻസി എന്ന സ്ത്രീയെ പരിക്കുകളോടെ കൊയിലാണ്ടി താലൂക്ക് ആശുപത്രിയിൽ പ്രവേശിപ്പിച്ചു.

ഇന്ന് വൈകിട്ടോടെ തിക്കോടി കല്ലകത്ത് ബീച്ചിലാണ് ദാരുണാപകടം ഉണ്ടായത്. അവധി ദിവസമായ ഞായറാഴ്ച ഇവര്‍ രാവിലെയാണ് കോഴിക്കോട്ടേക്ക് ടൂര്‍ പോയതായിരുന്നു. വയനാട്ടിലേക്ക് തിരികെ വരുമ്പോൾ ബീച്ചിൽ കയറിയപ്പോൾ ആയിരുന്നു അപകടം. അവധിയായതിനാൽ ബീച്ചിൽ നല്ല തിരക്കുണ്ടായിരുന്നു. ബീച്ചിലേക്കിറങ്ങിയപ്പോള്‍ അഞ്ചുപേരും തിരയിൽപെടുകയായിരുന്നുവെന്നാണ് വിവരം.

ഇവരെ ഉടൻ തന്നെ പുറത്തെടുത്ത് ആശുപത്രിയിലേക്ക് കൊണ്ടുപോയെങ്കിലും നാലുപേരെ രക്ഷിക്കാനായില്ല. വയനാട് കല്‍പ്പറ്റയിലെ ജിമ്മിൽ പരിശീലനം നടത്തുന്നവരും ട്രെയിനേഴ്സും അടക്കം 26 അംഗം സംഘമാണ് ടെംപോ ട്രാവലറിൽ തിക്കോടി കല്ലകത്ത് ബീച്ചിലെത്തിയത്. വിനോദ യാത്രക്ക് വന്ന സംഘമാണ് അപകടത്തിൽപ്പെട്ടത്.  മരിച്ച അനീസ, വാണി, വിനീഷ് എന്നിവരുടെ മൃതദേഹം കൊയിലാണ്ടി താലൂക്ക് ആശുപത്രിയിലെ മോര്‍ച്ചറിയിലേക്ക് മാറ്റി. മരിച്ച ഫൈസലിന്‍റെ മൃതദേഹം കൊയിലാണ്ടിയിലെ സ്വകാര്യ ആശുപത്രിയിലുമാണുള്ളത്.

കുളിക്കാനിറങ്ങിയതല്ലെന്നും അഞ്ചുപേരും കൈപിടിച്ച് കടലിൽ ഇറങ്ങുകയായിരുന്നുവെന്നും കൂടെയുണ്ടായിരുന്നവര്‍ പറഞ്ഞു. അഞ്ചുപേരും ഇറങ്ങിയതിനിടെ ഒരാള്‍ വീണു. കൂടെയുണ്ടായിരുന്ന മൂന്നു പേര്‍ വീണയാളെ രക്ഷിക്കാൻ ശ്രമിക്കുന്നതിനിടെ തിരയിൽപെടുകയായിരുന്നു. ഇതോടെയാണ് നാലു പേരും തിരയിൽപ്പെട്ടത്. ഒരാള്‍ വീഴാതെ രക്ഷപ്പെടുകയായിരുന്നു.

26 അംഗം സംഘം രാവിലെ അകലാപ്പുഴയിലും സന്ദര്‍ശനം നടത്തിയിരുന്നു. രാവിലെ ഏഴുമണിയോടെയാണ് വയനാട്ടിൽ നിന്ന് കോഴിക്കോട്ടേക്ക് തിരിച്ചത്.  കല്‍പ്പറ്റയിലെ ബോഡി ഷേപ്പ് എന്ന പേരിലുള്ള ജിമ്മിലുള്ളവരാണ് അപകടത്തിൽപ്പെട്ടത്. വയനാട് കല്‍പറ്റ സ്വദേശി ഷറഫുവിന്‍റേതാണ് ജിം. ഷറഫു ഉള്‍പ്പെടെയുള്ളവരാണ് വിനോദ യാത്രയ്ക്ക് പോയത്. അഞ്ച് പേർ ഒരുമിച്ച് കൈപിടിച്ചാണ് കടലിൽ ഇറങ്ങിയതെന്നും ഇതിനിടെ തിര അടിച്ച് വീഴുകയായിരുന്നുവെന്നും അപകടത്തിൽ നിന്ന് രക്ഷപ്പെട്ട് ആശുപത്രിയിൽ പ്രവേശിപ്പിച്ച ജിന്‍സി പറഞ്ഞു. കയ്യിലെ പിടിത്തം വിട്ട് വീഴുകയായിരുന്നുവെന്നും തന്‍റെ ബോധം പോയെന്നും ജിന്‍സി പറഞ്ഞു.

കടുവയെ വെടിവെച്ച് കൊല്ലാൻ പൊലീസിലെ ഷാർപ്പ് ഷൂട്ടർമാരും; അടുത്ത 48 മണിക്കൂർ നിർണായകമെന്ന് ചീഫ് സെക്രട്ടറി",right
"എൻഎം വിജയൻ്റെ ആത്മഹത്യ; കെപിസിസി പ്രസിഡൻ്റ് കെ സുധാകരനെ ചോദ്യം ചെയ്യും, തിയ്യതിയിൽ തീരുമാനമായില്ല -           ,  - കൽപ്പറ്റ:വയനാട് ഡിസിസി ട്രഷറർ എൻഎം വിജയൻ്റെ ആത്മഹത്യയിൽ കെപിസിസി പ്രസിഡൻ്റ് കെ സുധാകരനെ ചോദ്യം ചെയ്യും. എൻഎം വിജയൻ സുധാകരന് കത്തെഴുതിയതെന്നത് കണക്കിലെടുത്താണ് ചോദ്യം ചെയ്യുക. അതേസമയം, എന്ന് ചോദ്യം ചെയ്യുമെന്നതിനെ കുറിച്ച് വൈകാതെ തീരുമാനമെടുക്കും. ആരോപണ വിധേയനായ കോൺ​ഗ്രസ് നേതാവ് കെകെ ഗോപിനാഥന്റെ വസതിയിൽ ഇന്നലെ അന്വേഷണസംഘം തെരച്ചിൽ നടത്തിയിരുന്നു. തുടർന്ന് അന്വേഷണത്തെ സഹായിക്കുന്ന ചില രേഖകൾ കണ്ടെടുത്തതായി പൊലീസ് പറഞ്ഞു.

അതേസമയം, ഔദ്യോഗികമായി അന്വേഷണ സംഘം രൂപീകരിച്ചിട്ടില്ല. ഇതും ഉടനെ ഉണ്ടാകുമെന്നാണ് സൂചന. കഴിഞ്ഞ ദിവസമാണ് പ്രേരണ കുറ്റം ചുമത്തിയ മൂന്നു കോൺഗ്രസ് നേതാക്കളായ എംഎൽഎ ഐസി ബാലകൃഷ്ണൻ, ഡിസിസി പ്രസിഡൻ്റ് എൻഡി അപ്പച്ചൻ, മറ്റൊരു കോൺഗ്രസ് നേതാവ് കെകെ ഗോപിനാഥ് എന്നിവർക്ക് പ്രിൻസിപ്പൽ സെഷൻസ് കോടതി ഉപാധികളോടെ മുൻകൂർജാമ്യം അനുവദിച്ചത്. എൻഎം വിജയൻ്റെ മരണത്തിൽ ആദ്യം കുടുംബത്തെ കൈവിട്ട നിലപാടാണ് കോൺ​ഗ്രസ് സ്വീകരിച്ചതെങ്കിലും പിന്നീട് വിവാദം കൈവിട്ടതോടെ നിലപാട് മയപ്പെടുത്തുകയായിരുന്നു.

എൻഎം വിജയന്റെ കുടുംബത്തെ അനുനയിപ്പിക്കാണ തിരുവഞ്ചൂർ രാധാകൃഷ്ണന്റെ നേതൃത്വത്തിലുള്ള സംഘം കുടുംബാംഗങ്ങളെ കണ്ടു. കുടുംബത്തിന്റെ എല്ലാ പ്രശ്നവും പരിഹരിക്കുമെന്ന് തിരുവഞ്ചൂർ രാധാകൃഷ്ണൻ മാധ്യമങ്ങളോട് പറഞ്ഞു. പ്രയാസങ്ങളെല്ലാം മാറിയെന്ന് കൂടിക്കാഴ്ചയ്ക്ക് ശേഷം കുടുംബാംഗങ്ങളും പ്രതികരിച്ചു. അന്വേഷണം നടക്കട്ടെയെന്നാണ് കുടുംബം പ്രതികരിച്ചത്. തുടക്കത്തിൽ പാർട്ടി നന്നായി ഇടപെട്ടിരുന്നെങ്കിൽ ഇത്രത്തോളം വഷളാകില്ലായിരുന്നു. അച്ഛൻ വിശ്വസിച്ച പാർട്ടിയുടെ ഉറപ്പിൽ വിശ്വസിക്കുന്നു. കടബാധ്യത പാർട്ടിയുടേത് എന്ന് നേതാക്കന്മാർ അംഗീകരിച്ചുവെന്നും കുടുംബം പറഞ്ഞെങ്കിലും കേസന്വേഷണം അതിൻ്റെ വഴിക്ക് പോകട്ടെയെന്നാണ് നിലപാട്.

പിണറായി പാറപ്പുറത്തെ പള്ളി പൊളിച്ച കേസിലെ പ്രതി പിണറായി വിജയന്റെ സഹോദരനെന്ന് കെഎം ഷാജി

://../?=188",right
"നിയമസഭാ മാധ്യമ അവാർഡ് പ്രഖ്യാപിച്ചു, ഷഫീഖാന് കെ.ആർ. ​ഗൗരിയമ്മ അവാർഡ് -     - തിരുവനന്തപുരം:ദൃശ്യ-അച്ചടി മാധ്യമ വിഭാഗങ്ങളിലെ മികച്ച സൃഷ്ടികൾക്കായി കേരള നിയമസഭ ഏർപ്പെടുത്തിയിട്ടുള്ള നിയമസഭാ മാധ്യമ അവാർഡ് പുരസ്കാരം ഏഷ്യാനെറ്റ് ന്യൂസ് ഓൺലൈൻ ചീഫ് വീഡിയോ എഡിറ്റർ ഷഫീഖാൻ എസിന് ലഭിച്ചു. 'ടോപ്പ് ഗിയർ: സുജയുടെ ജീവിത യാത്രകൾ' എന്ന ഡോക്യുമെന്ററിക്കാണ് പുരസ്കാരം. തിരുവനന്തപുരം പാച്ചല്ലൂര്‍ സ്വദേശിയാണ് ഷഫീഖാന്‍. ഏഷ്യാനെറ്റ് ന്യൂസിന്‍റെ ക്യാമറമാനായിരുന്ന രാജീവ് സോമശേഖരനാണ് ക്യാമറ. ഏഷ്യാനെറ്റ് ന്യൂസ് ഗ്രാഫിക്സ് ഡിസൈനര്‍ പ്രമോദാണ് ഗ്രാഫിക്സ് ചെയ്തത്.  കേരള സ്റ്റേറ്റ് മീഡിയ അവാർഡ്, ഡിജിപബ് നാഷണൽ ഡിജിറ്റൽ അവാർഡ്, കേരള സംസ്ഥാന ടെലിവിഷൻ അവാർ,   കേരള സ്റ്റേറ്റ് മീഡിയ അവാർഡ്  എന്നീ പുരസ്കാരങ്ങള്‍ നേടിയിട്ടുണ്ട്.

മലയാള ഭാഷയുടെയും സംസ്കാരത്തിന്റെയും പരിപോഷണത്തിന് ശക്തി പകരുന്ന മാധ്യമ പ്രവർത്തനം, പൊതു സമൂഹത്തെ സ്വാധീനിക്കുകയും സമൂഹത്തിൽ ഏറെ ചർച്ച ചെയ്യപ്പെടുകയും ചെയ്ത അന്വേഷണാത്മക മാധ്യമ പ്രവർത്തനം, നിയമസഭാ നടപടികളുടെ റിപ്പോർട്ടിംഗ് എന്നീ മേഖലകളിലാണ് അവാർഡ്.

അച്ചടി മാധ്യമ വിഭാഗത്തിൽ ആർ. ശങ്കരനാരായണൻ തമ്പി നിയമസഭാ മാധ്യമ അവാർഡ്- എൻ.പി.സി. രംജിത്, മലയാള മനോരമ (വൃന്ദാവനമാകും, ചിറക്കലിൽ കൃഷ്ണഗാഥ പിറന്ന മണ്ണ് എന്ന ഫീച്ചർ), ഇ. കെ. നായനാർ നിയമസഭാ മാധ്യമ അവാർഡ് – എം. എസ്. രാഖേഷ് കൃഷ്ണൻ, മാതൃഭൂമി തൊഴിൽ വാർത്ത (കേന്ദ്ര സർവീസ് നിയമനക്കണക്കിലെ ഒളിച്ചുകളികൾ എന്ന സീരീസ്), ജി. കാർത്തികേയൻ നിയമസഭാ മാധ്യമ അവാർഡ് – മനോജ് കടമ്പാട്, മലയാള മനോരമ (അടിയന്തര പ്രമേയം എത്ര അടിയന്തരമാവണം? ഏക വ്യക്തിനിയമനത്തിനു വേണ്ടി സി.പി.എം നിയമസഭാ പോരാട്ടം: ഇന്ന് 38-ാം വാർഷികം, ആദ്യം ശങ്കിച്ചു, പിന്നെ കടുപ്പിച്ചു എന്നീ റിപ്പോർട്ടുകൾ) എന്നിവരും, ദൃശ്യ മാധ്യമ വിഭാഗത്തിൽ സി. അച്യുതമേനോൻ നിയമസഭാ മാധ്യമ അവാർഡ്- ജി. പ്രസാദ് കുമാർ, മാതൃഭൂമി ന്യൂസ് (കരിമ്പനയുടെ ജാതകം എന്ന പ്രത്യേക പരിപാടി) എന്നിവരും അർഹരായി.

50000 രൂപയും പ്രശസ്തി പത്രവും ഫലകവും അടങ്ങുന്നതാണ് അവാർഡ്. ജേതാക്കൾക്കുള്ള പുരസ്കാര വിതരണം ഡിസംബർ 4 വൈകിട്ട് 3 ന് നിയമസഭാ സമുച്ചയത്തിലെ ആർ. ശങ്കരനാരായണൻ തമ്പി മെമ്പേഴ്സ് ലോഞ്ചിൽ നടക്കുന്ന ചടങ്ങിൽ എ.എൻ. ഷംസീർ നിർവഹിക്കും. കെ. ജയകുമാർ ചെയർമാനും എം.ജി. രാധാകൃഷ്ണൻ, ബാബു ജോസഫ്, ഡോ. മീന ടി. പിള്ള എന്നിവർ അംഗങ്ങളും നിയമസഭാ സെക്രട്ടറി ഡോ. എൻ. കൃഷ്ണ കുമാർ മെമ്പർ സെക്രട്ടറിയുമായ ജൂറിയാണ് അവാർഡ് ജേതാക്കളെ തെരഞ്ഞെടുത്തത്.

പുരസ്കാരത്തിന് അര്‍ഹമായ ഡോക്യുമെന്‍ററി",right
"ബോബി ചെമ്മണ്ണൂരിനെ ജയിലിൽ സന്ദര്‍ശിച്ച രണ്ടു വിഐപികൾ ആര്?; അന്വേഷണം| ബോബി ചെമ്മണ്ണൂരിനെ ജയിലിൽ വി.ഐ.പി കൾ സന്ദർശിച്ചെന്ന പരാതിയിൽ ജയിൽ ഹെഡ് ക്വാർട്ടേഴ്‌സ് ഡിഐജി അന്വഷണം ആരംഭിച്ചു. ഡിഐജി: വിനോദ് കുമാർ കാക്കനാട് ജില്ലാ ജയിലിൽ എത്തി പരിശോധന നടത്തി. ജയിലിലെ സിസി ടി വി ദൃശ്യങ്ങളും സന്ദർശക രജിസ്റ്ററും അടക്കം പരിശോധിച്ചു.

Read Also:മാപ്പപേക്ഷ അംഗീകരിച്ച് ഹൈക്കോടതി; 'ഹണി റോസിനെ ഇനിയും വിളിക്കു'മെന്ന് ബോബി

മധ്യമേഖല ജയിൽ ഡി.ഐ.ജി പി. അജയ്കുമാർ വെള്ളിയാഴ്ച കാക്കനാട് ജില്ലാ ജയിൽ സന്ദർശിച്ചിരുന്നു. ഈ സമയത്തു രണ്ട് പേർ സന്ദർശക ഡയറിയിൽ പേര് രേഖപ്പെടുത്താതെ ജയിലിൽ കയറിയെന്നാണ് ആരോപണം. ബോബിയെ ഇവർക്ക് മുഖാമുഖം കാണുന്നതിനുള്ള അവസരം ഒരുക്കുകയായിരുന്നു. സൂപ്രണ്ടിന്റെ ഓഫീസിലായിരുന്നു കൂടിക്കാഴ്ച. ജയിൽ ചട്ടം മറികടന്ന് ഫോൺ വിളിക്കാനായി ബോബിക്ക് 200 രൂപ കൈമാറിയെന്നും ആരോപണത്തിലുണ്ട്.

തിരുവനന്തപുരത്തേക്കുള്ള യാത്രയ്ക്കിടെ ജില്ലാ ജയിലുമായി ബന്ധപ്പെട്ട പരാതി പരിശോധിക്കാനായിരുന്നു സന്ദർശനമെന്നും ബോബിയെ കണ്ടെന്നും ജയിൽ ഡി.ഐ.ജി പി അജയ് കുമാർ ആരോപണത്തിന് മറുപടി നൽകിയിരുന്നു. സന്ദർശകരിൽ വി.ഐ.പികൾ ഉണ്ടായിരുന്നില്ലെന്നും അദ്ദേഹം വിശദീകരിച്ചു",neutral
No title found,right
"ഗള്‍ഫാര്‍ മുഹമ്മദാലിക്ക്‌ ഒമാനില്‍ 15 വര്‍ഷം തടവ്‌  
മസ്കറ്റ്‌: കരാര്‍ നേടാന്‍ കൈക്കൂലി നല്‍കിയെന്ന കേസില്‍ വ്യവസായ പ്രമുഖന്‍ ഗള്‍ഫാര്‍ മുഹമ്മദാലിക്ക്‌ ഒമാന്‍ കോടതി 15 വര്‍ഷത്തെ തടവുശിക്ഷ വിധിച്ചു. 
27 കോടി രൂപ പിഴയടക്കാനും ഉത്തരവിട്ടിട്ടുണ്ട്‌. അഞ്ചു വകുപ്പുകള്‍ പ്രകാരം മൂന്നുവര്‍ഷം വീതമാണ്‌ ശിക്ഷ. അഴിമതിക്കേസില്‍ ജനുവരിയില്‍ മുഹമ്മദാലിയെ മൂന്നുവര്‍ഷം തടവിന്‌ ശിക്ഷിച്ചിരുന്നു. ഇതിനെതിരെ നല്‍കിയ അപ്പീലില്‍ ശിക്ഷ 15 വര്‍ഷമായി കോടതി വര്‍ധിപ്പിക്കുകയായിരുന്നു.
വിധി പറഞ്ഞ സമയത്ത്‌ മുഹമ്മദാലി കോടതിയില്‍ ഹാജരായിരുന്നില്ല. വിധിക്കെതിരെ അപ്പീല്‍ പോകുമെന്നു അലിയുടെ അഭിഭാഷകന്‍ അറിയിച്ചു. പെട്രോളിയം ഡെവലപ്മെന്റ്‌ ഒമാന്‍ എന്ന കമ്പനി അധികൃതര്‍ക്ക്‌ കൈക്കൂലി നല്‍കിയെന്നാണ്‌ മുഹമ്മദാലിക്കെതിരായ കുറ്റം.
ജനുവരിയിലെ ശിക്ഷാ വിധിയുടെ പശ്ചാത്തലത്തില്‍ ഗള്‍ഫാര്‍ എന്‍ജിനീയറിങ്‌ ആന്‍ഡ്‌ കോണ്‍ട്രാക്റ്റിങ്ങിന്റെ ഡയറക്ടര്‍ സ്ഥാനത്തു നിന്ന്‌ മുഹമ്മദാലി രാജിവച്ചിരുന്നു. ഇതാദ്യമായിട്ടാണ്‌ ഇന്ത്യാക്കാരനായ വ്യവസായി ഒരു ഗള്‍ഫ്‌ രാജ്യത്ത്‌ ഇത്രയും വലിയ ശിക്ഷയ്ക്കു വിധേയനാകുന്നത്‌. 

    
</>
</>",right
"ഈ വർഷത്തെ ടിഎൻജി പുരസ്കാരം വയനാട് ദുരന്തത്തിൽ രക്ഷാപ്രവർത്തനം നടത്തിയവർക്ക്; പുരസ്‌കാരദാനം 30 ന് കൽപ്പറ്റയിൽ  -   2025        - തിരുവനന്തപുരം: മലയാളത്തിലെ മാധ്യമ മേഖലയ്ക്കാകെ വഴിവിളക്കായി നിന്ന എഷ്യാനെറ്റ് ന്യൂസിൻ്റെ എഡിറ്റർ ഇൻ ചീഫായിരുന്ന ടി എൻ ഗോപകുമാറിന്റെ പേരിലുള്ള ടിഎൻജി പുരസ്കാര പ്രഖ്യാപിച്ചു. വയനാട് ദുരന്തത്തിൽ ജീവൻ വെടിഞ്ഞടക്കം രക്ഷാപ്രവർത്തനം നടത്തിയവർക്കാണ് ഈ വർഷത്തെ ടിഎൻജി പുരസ്കാരം. ഈ മാസം 30 ന് കൽപ്പറ്റയിൽ നടക്കുന്ന പരിപാടിയിൽ പുരസ്കാരം സമ്മാനിക്കും. സാമൂഹ്യ പ്രതിബദ്ധതയും സഹജീവികളോട കരുണയും കാണിക്കുന്നവർക്കാണ് എല്ലാ തവണയും എന്നപോലെ ഇത്തവണയും പുരസ്കാരം സമ്മാനിക്കുന്നത്. ആറ് വ്യക്തികൾക്കും നാല് സംഘടനകൾക്കുമാണ് പുരസ്കാരം.

ഉരുള്‍പൊട്ടലില്‍ വിവരാണാതീതമായ ദുരിതത്തിലേക്ക് എടുത്തെറിയപ്പെട്ട വയനാട്ടിലെ മൂന്ന് ഗ്രാമങ്ങളുംഇത്തരമൊരു തിരിച്ചുവരവിന്‍റെ പാതയിലാണ്. മഹാദുരന്തത്തിന്‍റെ നടുവിലും അചഞ്ചലമായി സഹജീവി സ്നേഹത്തിന്‍റെ മാതൃകയായ നിരവധി പേരുണ്ട്. രക്ഷാപ്രവര്‍ത്തനത്തിനിടെ സ്വജീവന്‍ നഷ്ടമായവരുണ്ട് , മരണം മുഖാമുഖം നില്‍ക്കുന്പോഴും ദുരന്തത്തെക്കുറിച്ച് ലോകത്തോട് വിളിച്ചു പറഞ്ഞവരുണ്ട്, ജീവന്‍ പണയംവച്ച് രക്ഷാപ്രവര്‍ത്തനത്തിനായിറങ്ങിയവരുണ്ട്. ഇത്തരത്തില്‍ ദുരന്തഭൂമിയില്‍ മനുഷ്യ സ്നേഹത്തിന്‍റെ മഹാമാതൃകയായി മാറിയ ഏതാനും പേരാണ് ഈ വര്‍ഷത്തെ ടിഎന്‍ജി പുരസ്കരാത്തിന് അര്‍ഹരായിട്ടുളളത്.

പ്രജീഷ്

ചൂരല്‍മല മുണ്ടെക്കൈ ദുരന്തത്തിലെ എണ്ണിയാലൊടുങ്ങാത്ത രക്ഷാപ്രവര്‍ത്തകര്‍ക്കിടയിലെ ഉജ്ജ്വലമായൊരു സ്മരണയാണ് പ്രജീഷ്. സ്വന്തം പ്രാണന്‍ പകരം നല്‍കി നിരവധി പേരെ ജീവിതത്തിലേക്ക് വലിച്ചുകയറ്റിയവന്‍. മുണ്ടക്കൈയും ചൂരല്‍മലയും ഒരുകാലത്തും മറക്കാത്ത പേരുകളിലൊന്ന് പ്രജീഷ് എന്ന മുപ്പത്തിനാലുകാരന്റേതാണ്. ജൂലൈ മുപ്പതിന് മഴ അസാധാരണമായി കനക്കുന്ന ഘട്ടത്തില്‍ താന്‍ ജോലി ചെയ്യന്ന റിസോര്‍ട്ടിലുണ്ടായിരുന്ന പതിനഞ്ചോളം പേരെ പ്രജീഷ് ഉച്ചയോടെ ചൂരല്‍മല അങ്ങാടിയിലെത്തിച്ച് സുരക്ഷിതരാക്കി. ചൂരല്‍മല സ്കൂള്‍ റോഡില്‍ ആളുകള്‍ കുടുങ്ങിക്കിടക്കുന്നുണെന്നറിഞ്ഞ പ്രജീഷ് സ്വന്തം ജീവനെക്കുറിച്ച് ചിന്തിക്കാതെ അങ്ങോട്ട് കുതിച്ചു. ഒരു കൈ സഹായത്തിനായി ദയനീയമായി നിലവിളിക്കുന്ന പരമാവധി ആളുകളെ ജീപ്പില്‍ മറ്റിടങ്ങളിലെത്തിച്ചു. രാത്രി ഒമ്പത് മണിക്ക് ഫോണില്‍ വിളിച്ചപ്പോള്‍ പുഴയില്‍ വെള്ളം കൂടുകയാണെന്നായിരുന്നും ഇനിയും കൂടുതല്‍ ആളുകളെ മാറ്റാനുണ്ടെന്നുമുള്ള മറുപടിയാണ് സഹോദരന്‍ പ്രവീണിന് ലഭിച്ചത്. തുടര്‍ച്ചയായുള്ള രക്ഷാപ്രവര്‍ത്തന ശ്രമങ്ങള്‍ക്കിടെ പ്രജീഷും ഒപ്പം ജീപ്പും മണ്ണിലാണ്ടു. പിറ്റേ ദിവസം രാവിലെ ഒമ്പതേ കാലോടെയാണ് മൃതദേഹം ചൂരല്‍മല സ്കൂള്‍ റോഡില്‍ നിന്നും കണ്ടെത്തുന്നത്. സമാനതകളില്ലാത്ത ദുരന്തം സമ്മാനിച്ച വേദനകള്‍ക്കിടയിലും പ്രജീഷ് എന്ന യുവാവ് സഹജീവി സ്നേഹത്തിന്‍റെയും ഉറവ വറ്റാത്ത മനുഷ്യനന്മയുടെയും ഉജ്വല മാതൃകയായി നിലനില്‍ക്കുന്നു.

നീതു

ചൂരല്‍മല മുണ്ടക്കൈ ദുരന്തത്തിന്‍റെ വ്യാപ്തി ഒരു ശബ്ദ സന്ദേശത്തിലൂടെ ലോകത്തെ അറിയിച്ച് മരണത്തിലേക്ക് മറഞ്ഞ നീതു. മുണ്ടക്കൈയില്‍ പൊട്ടിയ ആദ്യത്തെ ഉരുള്‍ നീതുവിന്‍റെ വീടിനു പരിസരത്തെ ഭൂരിഭാഗം വീടുകളെയും തകര്‍ത്തു. താരതമ്യേനെ സുരക്ഷിതമായ നീതുവിന്‍റെ വീടായിരുന്നു നിസഹായരായ പരിസരവാസികളുടെ അപ്പോഴത്തെ അഭയ കേന്ദ്രം. അഭയം തേടിയെത്തിയവര്‍ക്ക് നിതുവും ഭര്‍ത്താവ് ജോജോയും ആവുംവിധം ആശ്വാസം പകരുന്പോഴായിരുന്നു രണ്ടാമത്തെ ഉരുള്‍പൊട്ടല്‍. ആ സന്ദര്‍ഭത്തിലാണ് നീതു താന്‍ ജോലി ചെയ്യുന്ന ആശുപത്രിയിലേക്ക് ശബ്ദസന്ദേശം അയച്ചത്. രക്ഷാപ്രവര്‍ത്തകര്‍ എത്തുന്പോഴേക്കും നീതുവടക്കം ആ വീട്ടിലുണ്ടായിരുന്ന അഞ്ചു പേരെയും ഉരുളെടുത്തു. പ്രകൃതിദുരന്തത്തിന്‍റെ ഭീകരതയും മനുഷ്യന്‍റെ നിസഹായതയും വെളിവാക്കുന്ന നീതുവിന്‍റെ വാക്കുകള്‍ മുണ്ടക്കൈ ചൂരല്‍മല ദുരന്തത്തിന്‍റെ മായാത്ത മുറിപ്പാടായി നില്‍ക്കുന്നു.

ഷൈജ

മൂന്നു ഗ്രാമങ്ങളെയാകെ തുടച്ചുനീക്കിയ ദുരന്തത്തില്‍ മൃതദേഹങ്ങള്‍ തിരിച്ചറിയുകയായിരുന്നു ആദ്യ ദിനങ്ങളിലെ പ്രധാന വെല്ലുവിളികളില്‍ ഒന്ന്. മേപ്പാടി സാമൂഹ്യാരോഗ്യ കേന്ദ്രമാകെ മൃതദേഹങ്ങള്‍ വന്ന് നിറയുന്ന സമയം. തന്‍റെ പ്രിയപ്പെട്ട പലരെയും നഷ്ടപ്പെട്ടിട്ടും മനസാന്നിധ്യം വിടാതെ ജീവനറ്റ ഓരോ ശരീരങ്ങളും തിരിച്ചറിയാന്‍ സഹായം നല്‍കിയത് ഷൈജ എന്ന പൊതു പ്രവര്‍ത്തകയായിരുന്നു. തുടര്‍ച്ചയായ 11 ദിവസങ്ങള്‍ കൊണ്ട് നൂറിലേറെ ശരീരങ്ങളാണ് ഷൈജ തിരിച്ചറിഞ്ഞത്. മേപ്പാടി ഗ്രാമ പഞ്ചായത്ത് മുന്‍ അംഗം കൂടിയാണ് ഷൈജ.

ഹാനി

മരണം മുഖാമുഖം നില്‍ക്കുന്പോഴും പ്രതീക്ഷ കൈവിടാതെ, കൈയകലത്തില്‍ ഉണ്ടായിരുന്ന ഉമ്മുമ്മയെ താങ്ങി നിര്‍ത്തുകയും ജീവിതത്തിലേക്ക് തിരികെയെത്തുകയും ചെയ്ത ഹാനിയുടേത് ദുരന്തഭൂമിയിലെ അവിശ്വസനീയമായ  അതിജീവന കഥകളിലൊന്നാണ്. ദുരന്തത്തില്‍ ബാപ്പയും ഉമ്മയും സഹോദരങ്ങളും നഷ്ടപ്പെട്ട പത്താം ക്ളാസുകാരന്‍. ദുരന്തത്തെ ധീരമായി നേരിട്ട ഹാനിയെത്തേടി ഇതിനോടകം പല അംഗീകാരങ്ങളും എത്തുകയും ചെയ്തു.

മുബീന

ഉരുള്‍പൊട്ടല്‍ ദുരന്തത്തിന്‍റെ ജീവിക്കുന്ന രക്തസാക്ഷികളില്‍ ഒരാള്‍. ദുരന്തത്തില്‍ ശരീരമാസകലം പരിക്കേറ്റു. രണ്ട് മക്കളെയും ഭര്‍തൃ പിതാവിനെയും നഷ്ടപ്പെട്ടു. വിവിധ ആശുപത്രികളിലായി ഇപ്പോഴും ചികില്‍സ തുടരുന്നു.

അനൂപ് തോമസ്

ഉരുപള്‍പൊട്ടലിനെത്തുടര്‍ന്ന് മലവെളളം കുത്തിയൊഴുകിയെത്തിയ സൂചിപ്പാറ വെളളച്ചാട്ടത്തില്‍ നിന്ന് അതിസാഹസികമായി കുട്ടികളെ രക്ഷിച്ച വനം വകുപ്പ് ജീവനക്കാരന്‍. കുട്ടികളെ രക്ഷിക്കുന്ന അനൂപ് തോമസിന്‍റെ ദൃശ്യങ്ങള്‍ രക്ഷാപ്രവര്‍ത്തനത്തിന്‍റെ മുഖമായി മാറി.  വനവാസികളായ പേര് വെളളച്ചാട്ടത്തില്‍ കുടുങ്ങിയപ്പോഴായിരുന്നു അനീഷും സംഘവും വെളളച്ചാട്ടത്തില്‍ ഇറങ്ങി സാഹസികമായി ഇവരെ രക്ഷിച്ചത്.

പിടിഎ മുണ്ടക്കൈ

മുണ്ടക്കൈ എന്ന ഗ്രാമത്തിന് വെളിച്ചമായി നിന്ന എല്‍പി സ്കൂള്‍. പല തലമുറകള്‍ കളിച്ചുവളര്‍ന്ന സ്കൂള്‍ മൈതാനം. മനോഹരമായ ഗുരുശിഷ്യ ബന്ധത്തിന്‍റെ വേറിട്ട കാഴ്ചകള്‍ സമീപനാളുകളില്‍ പോലും ലോകത്തിന് സമ്മാനിച്ച ഈ സ്കൂള്‍ ദുരന്തത്തില്‍ ആകെ തകര്‍ന്നു. കുട്ടികളില്‍ പലരും കണ്ണീരോര്‍മയായി മാറി. ദുരന്തത്തെ മറികടക്കാന്‍ കൈയ്മെയ് മറന്ന് നിന്ന ഈ സ്കൂളിലെ അധ്യാപകരും രക്ഷിതാക്കളും കേരളത്തിന്‍റെയാകെ സ്നേഹാദരങ്ങളേറ്റു വാങ്ങി.

പിടിഎ വെളളാര്‍മല

വയനാട്ടിലെ ഉയരമേറിയ മലയായ വെളളരിമലയുടെ താഴ്വാരത്ത് തലയുയര്‍ത്തി നിന്ന മനോഹര വിദ്യാലയം.പുഞ്ചിരിമട്ടത്തെയും മുണ്ടക്കൈയെയും തകര്‍ത്തെറിഞ്ഞ് ചൂരല്‍മലയെയും നക്കിത്തുടച്ചെത്തിയ ഉരുളിനെ അല്‍പമെങ്കിലും പ്രതിരോധിച്ചത് വെളളാര്‍മല ഹയര്‍സെക്കന്‍ഡറി സ്കൂള്‍ കെട്ടിടമായിരുന്നു. പാതി തകര്‍ന്നിട്ടും ഈ കെട്ടിടം സംരക്ഷിച്ചു നിര്‍ത്തിയത് ചൂരല്‍മലയുടെ ഒരു ഭാഗത്തെയും നിരവധി മനുഷ്യരുടെ ജീവനെയുമാണ്. ദുരന്താനുഭവങ്ങളുടെ നീറുന്ന ആവിഷ്കാരവുമായി വെളളാര്‍മലയിലെ കുട്ടികള്‍ സംസ്ഥാന സ്കൂള്‍ കലോല്‍സവ വേദിയിലുമെത്തിയതും കേരളം കണ്ടു.

ചൂരല്‍മല കാരുണ്യ റെസ്ക്യൂ

വര്‍ഷങ്ങളായി ചൂരല്‍മല കേന്ദ്രീകരിച്ച് പ്രവര്‍ത്തിക്കുന്ന രക്ഷാപ്രവര്‍ത്തകരുടെ സംഘം. ദുരന്ത മുഖത്ത് ആദ്യം രക്ഷാപ്രവര്‍ത്തനത്തിന് ഇറങ്ങിയതും ഇവരായിരുന്നു. കാരുണ്യ റെസ്ക്യൂ സംഘത്തിന്‍റെ കോര്‍ഡിനേറ്റര്‍ ആയിരുന്ന നസീറും ദുരന്തത്തില്‍ ഓര്‍മയായി. 2019ല്‍ പുത്തുമല ദുരന്തം ഉണ്ടായപ്പോള്‍ ഏറ്റവും സജീവമായി രംഗത്തിറങ്ങിയതും ഇവരായിരുന്നു.

900 കണ്ടി ഡ്രൈവേഴ്സ്

ഉരുള്‍പൊട്ടല്‍ ദുരന്തമറിഞ്ഞ് ദുരന്തഭൂമിയിലേക്ക് ആദ്യം പാഞ്ഞെത്തിയ ജീപ്പ് ഡ്രൈവര്‍മാരായിരുന്നു രക്ഷപ്പെട്ടവരെയുമായി ആദ്യം ആശുപത്രികളിലേക്ക് കുതിച്ചുപാഞ്ഞത്. 2019 പുത്തുമല ദുരന്ത ഘട്ടത്തിലും സമാനമായ രീതിയിലായിരുന്നു ഇവരുടെ രക്ഷാപ്രവര്‍ത്തനം.

നൂറുദ്ദീന്‍- ചൂരല്‍മല വാര്‍ഡ് അംഗം

കനത്ത മഴ കണ്ട് അപകട സാധ്യതയുളള മേഖലകളില്‍ നിന്ന് നാട്ടുകാരെ സുരക്ഷിത കേന്ദ്രത്തിലേക്ക് മാറ്റാനായി എത്തിയതായിരുന്നു നൂറുദ്ദീന്‍. ഉരുള്‍പൊട്ടല്‍ ഉണ്ടായപ്പോള്‍ നൂറുദ്ദീനും മുണ്ടക്കൈയില്‍ കുടുങ്ങി. ദുരന്തക്കുറിച്ച് ആദ്യവിവരങ്ങള്‍ മൊബൈല്‍ വീഡിയോയിലൂടെ പുറം ലോകത്തെത്തിച്ചതും നുറുദ്ദീനായിരുന്നു. പുത്തുമല ദുരന്ത ഘട്ടത്തിലും രക്ഷാ പ്രവര്‍ത്തനത്തില്‍ സജീവമായിരുന്നു നൂറുദ്ദീന്‍.

സുകുമാരന്‍ , അട്ടമല വാര്‍ഡ് അംഗം

സ്വന്തം വീട് ഉള്‍പ്പെടെ അപകട ഭീഷണിയിലായിട്ടും രക്ഷാപ്രവര്‍ത്തനത്തിന് ഇറങ്ങി. ദുരന്തമേഖലയെക്കുറിച്ച് സേനാ അംഗങ്ങള്‍ക്കും മാധ്യമ പ്രവര്‍ത്തകര്‍ക്കുമെല്ലാം കൃത്യമായ ചിത്രം നല്‍കിയതും സുകുമാരനായിരുന്നു.

ബാബു , മേപ്പാടി പഞ്ചായത്ത് പ്രസിഡന്‍റ് (മുണ്ടക്കൈ വാര്‍ഡ് അംഗം )

ദുരന്ത സാധ്യത മേഖലകളിലുളള ആളുകളെ മാറ്റിപ്പാര്‍പ്പിക്കാന്‍ നേതൃത്വം നല്‍കി. ദുരന്തത്തിന്‍റെ തലേന്ന് പഞ്ചായത്ത് പ്രസിഡന്‍റ് ബാബുവും സംഘവും പുഞ്ചിമട്ടത്ത് എത്തി ആദിവാസി കോളനികളില്‍ ഉളളവര്‍ അടക്കം നിരവധി പേരെ വെളളാര്‍മല സ്കൂളില്‍ തുറന്ന ദുരിതാശ്വാസ ക്യാംപിലേക്ക് മാറ്റി. ഇതുവഴി അപകടത്തില്‍ നിന്ന് കുറച്ച് മനുഷ്യരുടെ എങ്കിലും ജീവന്‍ രക്ഷിക്കാനായി.

ജനകീയ ആക്ഷന്‍ കമ്മറ്റി

പുനരധിവാസം വേഗത്തിലാക്കണമെന്നാ ആവശ്യപ്പെട്ട് ദുരിബാധിതര്‍ രൂപീകരിച്ച ആക്ഷന്‍ കമ്മിറ്റി. ദുരിബാധിതരുടെ വിവിധ പ്രശ്നങ്ങള്‍ അധികാരികളുടെ ശ്രദ്ധയിലെത്തിക്കാനായി പ്രവര്‍ത്തിക്കുന്നു. ഗുണഭോക്തൃ പട്ടിക പുറത്ത് വന്നപ്പോള്‍ അപാകത ചൂണ്ടിക്കാട്ടി സമരരംഗത്തിറങ്ങി.

ജനശബ്ദം ആക്ഷന്‍ കമ്മിറ്റി

മൂന്ന് വാര്‍ഡുകളിലെ ദുരിധബാധിതരായ മുഴുവന്‍ ആളുകളുടെയും സംരക്ഷണവും പുനരധിവാസവും ആവശ്യപ്പെട്ട് പ്രവര്‍ത്തിക്കുന്നു.

ഒരു സമൂഹമെന്ന നിലയില്‍ കേരളത്തിന്‍റെ സകല നന്മയും വെളിവായ സന്ദര്‍ഭമായിരുന്നു വയനാട്ടിലെ ദുരന്ത ദിനങ്ങള്‍. ജാതിമതരാഷ്ട്രീയ ചിന്തകള്‍ക്കതീതമായി മനുഷ്യര്‍ ഒന്നിക്കുന്നതിന് ലോകം സാക്ഷികളായി. ഡിവൈഎഫ്എഫ്ഐയും വൈറ്റ് ഗാര്‍ഡ്സും സേവാഭാരതിയും യൂത്ത് കോണ്‍ഗ്രസുമെല്ലാം ഒരേ മനസോടെ രക്ഷാപ്രവര്‍ത്തകരായി. ഇവര്‍ക്കൊപ്പം രക്ഷാപ്രവര്‍ത്തനത്തിനും ദുരിതാശ്വാസ പ്രവര്‍ത്തനങ്ങള്‍ക്കുമായി നിരവധി സര്‍ക്കാര്‍-സ്വകാര്യ ഏജന്‍സികളും അനവധി നിരവധി മനുഷ്യരും ചേ‍ർന്നുനിന്നു. ആകെ തകര്‍ന്നു പോയ നാട്ടില്‍, മരണത്തിന്‍റെ താഴ്വരയായി മാറിയ ഈ പ്രദേശത്തെ പഞ്ചായത്ത് അംഗങ്ങള്‍ ഉള്‍പ്പെടെയുള്ളവർ എല്ലാവർക്കും വഴികാട്ടികളായി. വിവിധ ആക്ഷന്‍ കമ്മിറ്റികൾ ദുരന്ത ശേഷം ഈ നാടിന്‍റെ വീണ്ടെടുപ്പിനായി മുന്നില്‍ നിന്ന് പ്രവര്‍ത്തിച്ചു.",right
"‌| കടുവയെ തിരയാൻ കുങ്കിയാനകളും ഡ്രോൺ അടക്കം സംവിധാനങ്ങളും; മാനന്തവാടിയിൽ യുഡിഎഫ്, എസ്‌ഡിപിഐ ഹർത്താൽ തുടങ്ങി -       - വയനാട്: മാനന്തവാടി പഞ്ചാരക്കൊല്ലിയിൽ ഇന്നലെ സ്ത്രീയെ ആക്രമിച്ചു കൊലപെടുത്തിയ കടുവക്കായി ഇന്നു വനം വകുപ്പ് തെരച്ചിൽ ഊർജിതമാക്കും. കൂടുതൽ ആർആർടി സംഘം ഇന്ന് വനത്തിൽ തെരച്ചിൽ നടത്തും. തെർമൽ ഡ്രോൺ ഉപയോഗിച്ചും തെരച്ചിൽ തുടരും.ഡോക്ടർ അരുൺ സഖറിയയുടെ നേതൃത്വത്തിൽ ഉള്ള പ്രത്യേക ദൗത്യ സംഘവും ഉടൻ സ്ഥലത്തെത്തും. പ്രദേശത്ത് കടുവക്കായി ഇന്നലെ തന്നെ കൂട് സ്ഥാപിച്ചിരുന്നു. മുത്തങ്ങയിൽ നിന്നുള്ള കുങ്കിയാനകളെയും തെരച്ചിലിനായി സ്ഥലത്ത് എത്തിക്കും

കടുവയുടെ ആക്രമണത്തിൽ മരിച്ച രാധയുടെ മൃതദേഹം ഇന്ന് സംസ്കരിക്കും. രാവിലെ 11 മണിക്കായിരിക്കും സംസ്കാര ചടങ്ങുകൾ നടക്കുക. മാനന്തവാടി മെഡിക്കൽ കോളേജിൽ ഇന്നലെ പോസ്റ്റുമോർട്ടം പൂർത്തിയാക്കിയിരുന്നു. വന്യജീവി ആക്രമണത്തിനെതിരെ യുഡിഎഫ് പ്രഖ്യാപിച്ച ഹർത്താൽ തുടങ്ങി. രാവിലെ ആറു മുതൽ വൈകിട്ട് 6 വരെ മാനന്തവാടി മുൻസിപ്പാലിറ്റി മേഖലയിലാണ് ഹർത്താൽ. എസ്ഡിപിഐയും പ്രദേശത്ത് ഹർത്താൽ പ്രഖ്യാപിച്ചിട്ടുണ്ട്. അതേസമയം മാനന്തവാടിക്ക് പിന്നാലെ വൈത്തിരിയിലും കടുവയെ കണ്ടെന്ന് നാട്ടുകാർ അവകാശപ്പെട്ടത് ആശങ്ക ആയിട്ടുണ്ട്. സ്ഥലത്ത് വനം വകുപ്പ് ഉദ്യോഗസ്ഥർ തെരച്ചിൽ നടത്തുന്നുണ്ട്.",right
"'മീറ്റർ പ്രവർത്തിച്ചില്ലെങ്കിൽ സൗജന്യ യാത്ര'; മാര്‍ച്ച് ഒന്ന് മുതല്‍ ഓട്ടോയില്‍ സ്റ്റിക്കർ പതിക്കണം കൊല്ലം: ഓട്ടോറിക്ഷകളില്‍ ഫെയര്‍മീറ്റര്‍ (യാത്രാനിരക്ക് പ്രദര്‍ശിപ്പിക്കുന്ന മീറ്റര്‍) പ്രവര്‍ത്തിച്ചില്ലെങ്കില്‍ സൗജന്യ യാത്രയായി കണക്കാക്കുമെന്ന് ട്രാന്‍സ്‌പോര്‍ട്ട് കമ്മീഷണറിന്റെ സര്‍ക്കുലര്‍. ഫെയര്‍മീറ്റര്‍ പ്രവര്‍ത്തിപ്പിക്കാതെ അമിത ചാര്‍ജ്ജ് ഈടാക്കുന്നത് സംസ്ഥാനത്തുടനീളം യാത്രക്കാരും ഡ്രൈവര്‍മാരുമായി പതിവായി സംഘര്‍ഷത്തിന് ഇടയാക്കുന്നുണ്ടെന്നത് പരിഗണിച്ചാണ് തീരുമാനം.

മോട്ടോര്‍ വാഹന വകുപ്പിന് കൊച്ചി സ്വദേശി കെ.പി. മത്ത്യാസ് ഫ്രാന്‍സിസ് സമര്‍പ്പിച്ച നിര്‍ദ്ദേശമാണ് മാര്‍ച്ച് ഒന്നു മുതല്‍ പ്രാവര്‍ത്തികമാക്കുന്നത്. വിദേശത്ത് ഓട്ടോറിക്ഷകളിലെ യാത്രാവേളയില്‍ ഫെയര്‍ മീറ്റര്‍ പ്രവര്‍ത്തിപ്പിക്കാതിരിക്കുകയോ പ്രവര്‍ത്തനരഹിതമാവുകയോ ചെയ്താല്‍ മീറ്റര്‍ പ്രവര്‍ത്തിക്കുന്നില്ലെങ്കില്‍ യാത്രസൗജന്യം( 'If the fare meter is not working, journey is free')എന്ന സ്റ്റിക്കര്‍ യാത്രക്കാരന് ദൃശ്യമാകും വിധം പതിച്ചിരിക്കണമെന്ന് ട്രാന്‍സ്‌പോര്‍ട്ട് റോഡ്‌സുരക്ഷാ നിയമങ്ങളില്‍ നിര്‍ദേശമുണ്ട്. കേരളത്തില്‍ സര്‍വീസ് നടത്തുന്ന ഓട്ടോകളിലും ''യാത്രാവേളയില്‍ ഫെയര്‍ മീറ്റര്‍ പ്രവര്‍ത്തിപ്പിക്കാതിരിക്കുകയോ പ്രവര്‍ത്തനരഹിതമായിരിക്കുകയോ ചെയ്താല്‍ യാത്ര സൗജന്യം'' എന്ന് മലയാളത്തിലും 'If the fare meter is not engaged or not working, your journey is free' എന്ന് ഇംഗ്ലീഷിലും രേഖപ്പെടുത്തി പ്രിന്റ് ചെയ്ത സ്റ്റിക്കര്‍ ഡ്രൈവര്‍ സീറ്റിന് പിറകിലായോ യാത്രക്കാര്‍ക്ക് അഭിമുഖമായോ പതിച്ചിരിക്കണം. അല്ലെങ്കില്‍ ഇതേ സ്ഥാനത്ത് ഇരുണ്ട പാശ്ചാത്തലത്തില്‍ വെള്ള അക്ഷരത്തില്‍ വായിക്കാന്‍ കഴിയുന്ന ഫോണ്ട് വലുപ്പത്തില്‍ എഴുതി വയ്ക്കണം.

ഓട്ടോയാത്രയ്ക്കിടയിലെ അമിത നിരക്ക് ഈടാക്കല്‍ സംബന്ധിച്ച പരാതികള്‍ ചില ഇടങ്ങളില്‍ വര്‍ധിക്കുന്നതിനാല്‍ ദുബായിയില്‍ സര്‍ക്കാരിന്റെ ട്രാന്‍സ്‌പോര്‍ട്ട് വകുപ്പ് വിജയകരമായി നടപ്പാക്കിയിട്ടുള്ളതും ഓട്ടോകളില്‍ പതിപ്പിച്ചിട്ടുള്ളതുമായ സ്റ്റിക്കര്‍ സമ്പ്രദായം കേരളത്തിലും നടപ്പാക്കണമെന്നതായിരുന്നു കെ.പി മത്ത്യാസിന്റെ നിര്‍ദ്ദേശം.

കഴിഞ്ഞ 24- ന് ചേര്‍ന്ന സംസ്ഥാന ട്രാന്‍സ്‌പോര്‍ട്ട് അതോറിറ്റിയുടെ യോഗം നിര്‍ദ്ദേശം ചര്‍ച്ച ചെയ്യുകയും അംഗീകരിക്കുകയുമായിരുന്നു. സ്റ്റിക്കര്‍ പതിച്ചില്ലെങ്കില്‍ മാര്‍ച്ച് ഒന്നുമുതല്‍ തുടര്‍ന്നുള്ള ഫിറ്റ്‌നസ് സിര്‍ട്ടിഫിക്കറ്റ് ടെസ്റ്റില്‍ ഓട്ടോറിക്ഷകള്‍ അയോഗ്യമാക്കപ്പെടും. ഇത്തരത്തില്‍ അയോഗ്യമാക്കപ്പെട്ട ഓട്ടോറിക്ഷകള്‍ ടാക്‌സി സര്‍വീസ് നടത്തിയാല്‍ ഡ്രൈവര്‍മാരില്‍ നിന്ന് വലിയ തുക പിഴയായി ഈടാക്കും.

ഫിറ്റ്‌നസ് ടെസ്റ്റ് പാസ് ആകുന്നതിനുള്ള വ്യവസ്ഥകളിലും ഈ നിര്‍ദേശങ്ങള്‍ ഉള്‍പ്പെടുത്തും. പുതിയ നിര്‍ദേശങ്ങള്‍ കര്‍ശനമായി നടപ്പിലാക്കുന്നത് എല്ലാ ഡെപ്യൂട്ടി ട്രാന്‍സ്‌പോര്‍ട്ട് കമ്മീഷണര്‍മാരുടെയും നേതൃത്വത്തില്‍ ഉറപ്പു വരുത്തണമെന്ന് ട്രാന്‍സ്‌പോര്‍ട്ട് കമ്മീഷണര്‍ നാഗരാജുചകിലം അടുത്തിടെ പുറത്തിറക്കിയ സര്‍ക്കുലറിലൂടെ നല്‍കിയ നിര്‍ദേശത്തില്‍ പറയുന്നു. സ്റ്റിക്കര്‍ പതിക്കാതെ ടെസ്റ്റിന് എത്തുന്ന ഓട്ടോകളെ പരിഗണിക്കേണ്ടതില്ലെന്ന് റീജണല്‍ ട്രാന്‍സ്‌പോര്‍ട്ട് ഓഫിസര്‍മാര്‍ക്കും എന്‍ഫോഴ്‌സ്‌മെന്റ് ഓഫിസര്‍മാര്‍ക്കും ജോയിന്റ് റീജയണല്‍ ട്രാന്‍സ്‌പോര്‍ട്ട് ഓഫിസര്‍മാര്‍ക്കും നിര്‍ദേശമുണ്ട്.",neutral
"Kerala'നേതാവാകാനുള്ള യോഗ്യത ഇംഗ്ലീഷ് വിദ്യാഭ്യാസം അല്ല'; ശശി തരൂരിനെ രൂക്ഷമായി വിമർശിച്ച് പി ജെ കുര്യൻ'ജനങ്ങൾക്കിടയിൽ പ്രവർത്തിച്ചാണ് ജനനേതാവാകേണ്ടത്' ന്യൂഡൽഹി: വിവാദങ്ങൾക്കിടെ ശശി തരൂരിനെ രൂക്ഷമായി വിമർശിച്ച് മുതിർന്ന കോൺഗ്രസ് നേതാവ് പി ജെ കുര്യൻ. നേതാവാകാനുള്ള യോഗ്യത ഇംഗ്ലീഷ് വിദ്യാഭ്യാസം അല്ലെന്നായിരുന്നു കുറ്റപ്പെടുത്തൽ. അങ്ങനെയെങ്കിൽ ചന്ദ്രനിലേക്ക് റോക്കറ്റ് വിട്ട സോമനാഥിനെ നേതാവാക്കാമല്ലോയെന്നും പി ജെ കുര്യൻ ചോദിച്ചു. ജനങ്ങൾക്കിടയിൽ പ്രവർത്തിച്ചാണ് ജനനേതാവാകേണ്ടത്. തരൂരിനെ പരിഗണിച്ചില്ലെന്ന പരാതി അടിസ്ഥാനരഹിതമെന്നും പി ജെ കുര്യൻ പറഞ്ഞു.

തരൂർ തിരുവനന്തപുരത്ത് ഉള്ളതിനേക്കാൾ കൂടുതൽ വിദേശത്താണ്. ആദ്യം കോൺഗ്രസിൻ്റെ മണ്ഡലം, ബ്ലോക്ക് യോഗങ്ങളിലെല്ലാം പങ്കെടുത്ത് പ്രവർത്തിക്കണം. തരൂർ പറയുന്നതിൽ ഒരടിസ്ഥാനവുമില്ല. അദ്ദേഹത്തെ വന്നയുടൻ എംപിയും മന്ത്രിയുമാക്കിയെന്നും പി ജെ കുര്യൻ കൂട്ടിച്ചേർത്തു. വ്യക്തികളുടെ അഭിപ്രായത്തിൽ കാര്യമില്ലെന്ന് തിരുവഞ്ചൂർ രാധാകൃഷ്ണനും പ്രതികരിച്ചു.

കഴിഞ്ഞ ദിവസമായിരുന്നു ശശി തരൂർ ഇന്ത്യൻ ഇന്ത്യൻ എക്‌സ്പ്രസിന് നൽകിയ പോഡ്കാസ്റ്റ് അഭിമുഖത്തിലെ പ്രശസ്ത ഭാഗങ്ങൾ പുറത്തുവന്നത്. ഇത് കോൺഗ്രസിൽ വലിയ ചലനത്തിന് വഴിവെച്ചിരുന്നു. എന്നാൽ പോഡ്കാസ്റ്റ് അഭിമുഖത്തിൽ താൻ പറഞ്ഞ കാര്യങ്ങൾ ഇന്ത്യൻ എക്‌സ്പ്രസ് വളച്ചൊടിച്ചെന്നായിരുന്നു ശശി തരൂരിൻറെ പ്രതികരണം.

കേരളത്തിൽ ഒരുപാട് നേതാക്കളുണ്ടെന്നും സാധാരണ പ്രവർത്തകരില്ല എന്ന തോന്നൽ പലർക്കുമുണ്ടെന്നാണ് താൻ സൂചിപ്പിച്ചതെന്നും ശശി തരൂർ കഴിഞ്ഞദിവസം വ്യക്തമാക്കി. വാർത്തകൾ സൃഷ്ടിക്കാനും പോഡ്കാസ്റ്റിലേക്ക് ആളുകളെ ആകർഷിക്കാൻ വേണ്ടിയും ചെയ്ത കാര്യങ്ങൾ നാണക്കേടുണ്ടാക്കുന്നതാണെന്നും അദ്ദേഹം പറഞ്ഞിരുന്നു. നേരത്തേ അഭിമുഖത്തിന്റെ പേരിൽ വിമർശനമുയർന്നപ്പോഴും പറഞ്ഞ കാര്യങ്ങളിൽ ശശി തരൂർ ഉറച്ചുനിന്നിരുന്നു.

Content Highlights: PJ Kurien criticized Shashi Tharoor",left
"ഇന്ത്യക്കാരെ അമേരിക്ക വിലങ്ങ് വച്ച് കൊണ്ടുവന്നതിനെ ന്യായീകരിച്ച് വിദേശകാര്യമന്ത്രി| അമേരിക്കയിലേക്ക് നിയമവിരുദ്ധമായി കുടിയേറിയ ഇന്ത്യക്കാരെ വിലങ്ങും ചങ്ങലയുമിട്ട് തിരിച്ച് അയച്ചതിനെ ന്യായീകരിച്ച് വിദേശകാര്യ മന്ത്രി എസ്. ജയശങ്കര്‍. പുതിയതായി ഒന്നും സംഭവിച്ചിട്ടില്ലെന്നും നാടുകടത്തല്‍ ഇതാദ്യമായല്ലെന്നും അദ്ദേഹം പാര്‍ലമെന്‍റില്‍ പറഞ്ഞു. മുന്‍പും വിലങ്ങ് വയ്ക്കാറുണ്ട്. നിയമവിരുദ്ധ കുടിയേറ്റം പാടില്ലാത്തതാണെന്നും നിയമപരമായത് പ്രോല്‍സാഹിപ്പിക്കണമെന്നും വിദേശകാര്യമന്ത്രി പറഞ്ഞു. മുന്‍പ് യു.എസ് നാടുകടത്തിയവരുടെ എണ്ണവും വിദേശകാര്യമന്ത്രി പുറത്തുവിട്ടു.

ഇന്ത്യക്കാരെ നാടുകടത്തുന്നത് സംബന്ധിച്ച് സര്‍ക്കാര്‍ അറിഞ്ഞിരുന്നോയെന്ന് പ്രതിപക്ഷം ചോദ്യമുയര്‍ത്തി. ഇന്ത്യന്‍ എംബസിയെ യുഎസ് ഇക്കാര്യം അറിയിച്ചോയെന്നും അറിയിച്ചിരുന്നുവെങ്കില്‍ എന്തായിരുന്നു സര്‍ക്കാരിന്‍റെ പ്രതികരണമെന്നും ഡിഎംകെ ചോദ്യമുയര്‍ത്തി. 104 പേരെ മടക്കി അയയ്ക്കുന്നത് ഇന്ത്യയെ യുഎസ് അറിയിച്ചിരുന്നു. ഇവരില്‍ പലരും കോണ്‍സുലേറ്റിന്‍റെ സഹായം തേടിയില്ലെന്നും മന്ത്രി പാര്‍ലമെന്‍റില്‍ പറഞ്ഞു. പ്രതിപക്ഷ ബഹളത്തെ തുടര്‍ന്ന് ലോക്സഭ 3.30 വരെ നിര്‍ത്തിവച്ചു.

USBP and partners successfully returned illegal aliens to India, marking the farthest deportation flight yet using military transport. This mission underscores our commitment to enforcing immigration laws and ensuring swift removals.If you cross illegally, you will be removed.pic.twitter.com/WW4OWYzWOf",neutral
"Keralaഅലീന ബെന്നിയുടെ മരണം; കാത്തലിക് ലേ മെന്‍ അസോസിയേഷന്‍ മുഖ്യമന്ത്രിക്ക് പരാതി നല്‍കിഅഴിമതി നിരോധന നിയമപ്രകാരം അന്വേഷണം വേണമെന്ന് പരാതിയിൽ പറയുന്നു കോഴിക്കോട് : ആറ് വ‍ർഷമായി ശമ്പളം ലഭിക്കാത്തതിൽ മനംനൊന്ത് എൽ പി സ്കൂൾ അധ്യാപിക ജീവനൊടുക്കിയതിൽ അന്വേഷണം ആവശ്യപ്പെട്ട് കാത്തലിക് ലേ മെൻസ് അസോസിയേഷൻ മുഖ്യമന്ത്രിക്ക് പരാതി നൽകി. താമരശേരി രൂപത കോർപറേറ്റ് വിദ്യാഭ്യാസ ഏജൻസി കൈക്കൂലി വാങ്ങിയാണ് നിയമനം നടത്താറുള്ളതെന്ന് പരാതിയിൽ പറയുന്നു. യോഗ്യത നേടുന്ന ഉദ്യോഗാർത്ഥികളുടെ റാങ്ക് ലിസ്റ്റ് പ്രസിദ്ധീകരിക്കാറില്ലെന്നും ആരോപണമുണ്ട്. അഴിമതി നിരോധന നിയമപ്രകാരം അന്വേഷണം വേണമെന്ന് പരാതിയിൽ പറയുന്നു.

കോടഞ്ചേരി സെന്റ് ജോസഫ് എല്‍പി സ്‌കൂള്‍ അധ്യാപികയായ അലീന ബെന്നി (29)യെയാണ് ഫെബ്രുവരി 19ന് വീട്ടിലെ മുറിയില്‍ തൂങ്ങി മരിച്ച നിലയില്‍ കണ്ടെത്തിയത്. ആറ് വര്‍ഷമായി ചെയ്യുന്ന ജോലിയില്‍ ശമ്പളം ലഭിക്കാത്തതിലുള്ള മനോവിഷമമാണ് അലീനയുടെ ആത്മഹത്യയിലേക്ക് നയിച്ചതെന്ന് കുടുംബം ആരോപിച്ചിരുന്നു. കൊടിയ ചൂഷണങ്ങള്‍ നേരിട്ടെന്നും കുടുംബം പറഞ്ഞു.

താമരശേരി രൂപത കോര്‍പ്പറേറ്റ് മാനേജ്‌മെന്റിന് കീഴിലുള്ള കട്ടിപ്പാറ ഹോളി ഫാമിലി എല്‍ പി സ്‌കൂളിലാണ് അഞ്ച് വര്‍ഷം അലീന ജോലി ചെയ്തത്. കഴിഞ്ഞ ഒരു വര്‍ഷമായി കോടഞ്ചേരി സെന്റ് ജോസഫ് എല്‍ പി സ്‌കൂളിലായിരുന്നു. വീട്ടില്‍ നിന്നും 25 കിലോമീറ്റര്‍ അകലെയാണ് ഈ സ്‌കൂള്‍. ആദ്യത്തെ സ്‌കൂളില്‍ നിന്നും മാറുന്ന സമയത്ത് ശമ്പളം വേണ്ട എന്ന് മാനേജ്‌മെന്റ് എഴുതി വാങ്ങിയെന്നും സ്‌കൂളിലെ അധ്യാപകര്‍ തങ്ങളുടെ വേതനത്തില്‍ നിന്ന് പിരിച്ചെടുത്ത പണമാണ് അലീനയ്ക്ക് നല്‍കിയതെന്നുമുള്ള റിപ്പോര്‍ട്ടുകളും വരുന്നുണ്ട്.

Content Highlights: Aleena Benny's death has been reported to the Chief Minister",left
"ഇപ്പോഴല്ലെങ്കില്‍ എപ്പോള്‍, നിങ്ങളല്ലെങ്കില്‍ പിന്നെയാര്       ഇപ്പോഴല്ലെങ്കില്‍ എപ്പോള്‍, നിങ്ങളല്ലെങ്കില്‍ പിന്നെയാര്? അടിസ്ഥാനപരമായ ഈ ചോദ്യങ്ങള്‍ക്ക് ഉത്തരം നല്‍കാന്‍ നമുക്ക് കഴിഞ്ഞാല്‍ നമുക്ക് അടിമത്തം തുടച്ചു നീക്കാന്‍ കഴിയും... കൈലാസ് സത്യാര്‍ഥിയുടെ വാക്കുകള്‍. തികച്ചും അര്‍ഥവത്തായ വാക്കുകള്‍ തന്നെ...പലകാര്യങ്ങള്‍ കൊണ്ടും മടിച്ചു നില്‍ക്കുന്ന നമ്മെ ഉണര്‍ത്താന്‍ പര്യാപ്തമാണ് ഈ വാക്കുകള്‍.ബാല വേലയ്ക്കും കുട്ടികെളക്കൊണ്ട് അടിമപ്പണിചെയ്യിക്കുന്നതിനും എതിരെ സധൈര്യം പോരാടുന്ന സത്യാര്‍ഥി ഇന്നലെ വരെ സാധാരണക്കാരായ മിക്ക ഭാരതീയര്‍ക്കും അജ്ഞാതനായിരുന്നു. സന്നദ്ധ സംഘടനകളില്‍ പ്രവര്‍ത്തിക്കുന്ന ചിലര്‍ ഒഴിച്ചാല്‍ നല്ലൊരുപങ്കും ഈ പേരു പോലും കേട്ടിരിക്കില്ല.

ഒരൊറ്റ സെക്കന്റുകൊണ്ടാണ് സത്യാര്‍ഥി കൈലാസ പര്‍വ്വതം പോലെ ഒരോ ഭാരതീയന്റെയും മനസില്‍ ഉണര്‍ന്നുയര്‍ന്നത്, സൂര്യനെപ്പോലെ ഭാരതീയരുടെ മനസില്‍ കത്തിജ്വലിച്ചത്, നമ്മുടെയെല്ലാം അഭിമാനമായത്. അനാഥരും മാതാപിതാക്കളും ബന്ധുക്കളും നടതള്ളിയവരുമായ ആയിരക്കണക്കിന് കുട്ടികളെയാണ് കൈലാസ് സത്യാര്‍ഥി തെരുവില്‍ നിന്ന് രക്ഷിച്ച് നേര്‍വഴിയില്‍ നടത്തിയത്. ഭാരതത്തിലും മറ്റു രാജ്യങ്ങളിലും എല്ലാം സേവനത്തിന്റെ കരകങ്ങള്‍ നീട്ടിയ സത്യാര്‍ഥിയെന്ന 54 കാരനെ കുരുന്നുകളെ പീഡനങ്ങളുടെ, ലൈംഗിക ചൂഷണങ്ങളുടെ ലോകത്തു നിന്ന് രക്ഷിക്കുന്ന ദൈവമെന്ന് വിളിച്ചാല്‍ പോലും തെറ്റില്ല.

ഫാക്ടറികളിലും ഖനികളിലും ഹോട്ടലുകളിലും പാടങ്ങളിലും ആപത്കരമായ അന്തരീക്ഷങ്ങളിലും വേശ്യാലയങ്ങളിലും രാപ്പകല്‍, മതിയായ ഭക്ഷണമോ കുടിവെള്ളമോ വിശ്രമോ പോലും ഇല്ലാതെ നരകിച്ച പതിനായിരക്കണക്കിന് കുട്ടികള്‍ക്കാണ് സത്യാര്‍ഥി അഭയമായത്. വിദ്യയെന്തെന്ന് അറിയാത്ത അവര്‍ക്ക് വിദ്യ നല്‍കി, അന്നം നല്‍കി.. സത്യാര്‍ഥിയുടെ കരങ്ങളില്‍ അവര്‍ സുരക്ഷിതരായി.

നന്മയുടെ ആറാം വയസ്
അന്ന് കൈലാസ് സത്യാര്‍ഥിക്ക് ആറു വയസ്. തന്നെക്കാള്‍ പ്രായം കുറഞ്ഞ ഒരു കുട്ടി സ്‌കൂള്‍ പടിക്കല്‍ കുട്ടികളുടെ ഷൂസുകള്‍ റിപ്പയര്‍ ചെയ്തും, അവ പോളിഷ് ചെയ്തും ഇരിക്കുന്നു. സ്‌കൂളില്‍ പോലും പോകാതെ അവന്‍ അച്ഛനൊപ്പം വൈകിട്ടുവരെ ഷൂസുകള്‍ പോളീഷ് ചെയ്ത് അവിടെയിരുന്നു. ദിവസവും ഈ കാഴ്ച കണ്ട കൈലാസ് വല്ലാതെ അസ്വസ്ഥനായിരുന്നു. മറ്റൊരു കുട്ടിയുടെ ദയനീയാവസ്ഥ കണ്ട് കൈലാസിനു തന്നെ നാണക്കേട് തോന്നി.

അന്നത്തെ ദൃശ്യങ്ങള്‍ അവന്റെ മനസില്‍ പതിഞ്ഞുകിടന്നു. പതിനൊന്നാം വയസിലാണ് പ്രവര്‍ത്തനം തുടങ്ങിയത്. പഴയ പുസ്തകങ്ങളും പണവും പാവപ്പെട്ട കുട്ടുകള്‍ക്ക് നല്‍കാന്‍ തുടങ്ങി. മാത്രമല്ല മറ്റു കുട്ടികളെ ഇതിന് പ്രേരിപ്പിക്കുകയും ചെയ്തു.

പഠനത്തില്‍ മിടുക്കനായിരുന്ന കൈലാസ് ഇലക്ട്രിക്കല്‍ എന്‍ഞ്ചിനീയറായി. 26ാം വയസില്‍ ഈ ജോലി കളഞ്ഞാണ് കുട്ടികളുടെ അടിമത്തത്തിനെതിരായ പോരാട്ടത്തിന് ഇറങ്ങിയത്. കാവല്‍ക്കാരെ വെട്ടിച്ച്, വലിയ ഫാക്ടറികളിലും സ്ഥാപനങ്ങളിലും കടന്നുകയറി അവിടങ്ങളിലെ ബാലവേല കണ്ടെത്തി, അധികൃതരുടെ സഹായത്തോടെ അവരെ മോചിപ്പിച്ചു.

ബാലവേലക്കെതിരെ ആഗോള പോരാട്ടം
ബാലവേലയ്ക്ക് എതിരെ ആഗോളതലത്തില്‍ കൈലാസ് സത്യാര്‍ഥി രണ്ട് പ്രസ്ഥനങ്ങളാണ് തുടങ്ങിയത്. ബാലവേലയ്ക്ക് എതിരെ ആഗോള മാര്‍ച്ച്, ബാല വിദ്യാഭ്യാസത്തിന് ആഗോള പ്രചാരണം.. രണ്ടും വലിയ വിജയവുമായി. ഗ്‌ളോബല്‍ മാര്‍ച്ച് 140 രാജ്യങ്ങളില്‍ സജീവമാണ്. സര്‍ക്കാരിതര സംഘടനകളില്‍ നിന്നുള്ള ആയിരക്കണക്കിന് പ്രതിനിധികളെ സംഘടിപ്പിച്ച് ബാലവേല തടയാന്‍ സര്‍ക്കാരുകളിലും വന്‍കിട കമ്പനികളിലും സമ്മര്‍ദ്ദം ചെലുത്തിവരികയാണ് ഈ പ്രസ്ഥാനം. തെക്കനേഷ്യയില്‍ 67000 കുട്ടികളെയാണ് അടിമവേലയില്‍ നിന്ന് കൈലാസ് സത്യാര്‍ഥി രക്ഷിച്ചത്.

6500 ലക്ഷം കുട്ടിത്തൊഴിലാളികള്‍
ലോകമെമ്പാടുമായി 6500 ലക്ഷം കുട്ടിത്തൊഴിലാളികളുണ്ടെന്നാണ് കണക്ക്. കൊടിയ പീഡനമാണ് ഇവര്‍ അനുഭവിക്കുന്നത്. ആറും ഏഴും വയസുമാത്രമുള്ള കുട്ടികള്‍ ഒരു വിശ്രമവുമില്ലാതെ ദിവസം പതിനാലു മണിക്കൂര്‍ വരെ ജോലി ചെയ്യാന്‍ നിര്‍ബന്ധിതരാകുകയാണ്. ആഹാരമില്ല,കൊടിയ മര്‍ദ്ദനവും. പീഡനങ്ങളേറ്റ് അച്ഛനമ്മമാരെ വിളിച്ചു കരയുകയാണ് കുരുന്നുകള്‍. അടിമത്തത്തില്‍ ജനിച്ചു വീഴുന്ന കുട്ടികളുണ്ട്. അതില്‍ നിന്ന് അവര്‍ക്ക് ഒരിക്കലും മോചനമില്ല.. സത്യാര്‍ഥി പറയുന്നു.

അന്താരാഷ്ട്ര വിഷയമാക്കി
ബാലവേലയും ബാലപീഡനവും അന്താരാഷ്ട്ര വിഷയമാക്കിയതാണ് കൈലാസ് സത്യാര്‍ഥിയുടെ പ്രധാന നേട്ടം. ആയിരങ്ങളെ രക്ഷിച്ചെന്നുമാത്രമല്ല ഇവര്‍ അനുഭവിക്കുന്ന തീരാ ദുരിതങ്ങള്‍ അന്താരാഷ്ട്ര സമൂഹത്തിനു മുന്നില്‍ എത്തിക്കാനും അദ്ദേഹത്തിന് സാധിച്ചു.

ഭീഷണികളില്‍ തലകുനിക്കാതെ
കനത്ത വെല്ലുവിളികള്‍ നേരിട്ടാണ് സത്യാര്‍ഥി കുട്ടികള്‍ക്കുവേണ്ടി പോരാടുന്നത്. നിത്യേനയെന്നോണം വധഭീഷണികള്‍ ലഭിക്കുന്നുണ്ട്. രണ്ടു സഹപ്രവര്‍ത്തകരെ മുതലാളിമാര്‍ വധിക്കുകയും ചെയ്തിട്ടുണ്ട്. ഒരിക്കല്‍ സര്‍ക്കസ് ക്യാമ്പില്‍ നിന്ന് കുറേ പെണ്‍കുട്ടികളെ രക്ഷിക്കാന്‍ ശ്രമിച്ചപ്പോള്‍ സത്യാര്‍ഥിയെയും കൂട്ടരേയും നേരിട്ടത് മുതലാളിമാരുടെ ഗുണ്ടകളായിരുന്നു.ഇത്തരം അനുഭവങ്ങള്‍ അനവധി.അടിമത്തത്തിനും മനുഷ്യക്കടത്തിനും എതിരായ പോരാട്ടം അന്ത്യമില്ലാത്ത ഒന്നാണ്. കൈലാസ് പറയുന്നു.

ടിവികളിലും ഡോക്യുമെന്റികളിലും
സത്യാര്‍ഥിയെപ്പറ്റി അനവധി ഡോക്യൂമെന്റികളും ടിവി പരിപാടികളും ബോധവല്‍ക്കരണ ചിത്രങ്ങളും എടുത്തിട്ടുണ്ട്. പല മാസികകളിലും സത്യാര്‍ഥിയുടെ പ്രവര്‍ത്തനങ്ങളെപ്പറ്റിയും ബച്പന്‍ ബച്ചാവോ ആന്ദോളനെപ്പറ്റിയും റിപ്പോര്‍ട്ടുകളും വന്നിട്ടുണ്ട്.

അവാര്‍ഡുകള്‍
പതിറ്റാണ്ടുകള്‍ നീണ്ട പ്രവര്‍ത്തനങ്ങള്‍ക്ക് ഒടുവില്‍ കൈലാസ് സത്യാര്‍ഥിയെ തേടി സമാധാനത്തിനുള്ള നോബല്‍ സമ്മാനം വന്നെത്തി. ഇതിനു മുന്‍പ് അനവധി പുരസ്‌ക്കാരങ്ങള്‍ ലഭിച്ചിട്ടുണ്ട്. മിക്കവയും അന്താരാഷ്ട്ര പുരസ്‌കാരങ്ങള്‍ തന്നെ.

ഡിഫന്‍ഡേഴ്‌സ് ഓഫ് ഡെമോക്രസി( അമേരിക്ക) 2009, അല്‍ഫോണ്‍സോ കോമിന്‍ അന്താരാഷ്ട്ര അവാര്‍ഡ്( സ്‌പെയിന്‍) 2008, മെഡല്‍ ഓഫ് ഇറ്റാലിയന്‍ സെനറ്റ്( 2007)ഫ്രീഡം അവാര്‍ഡ്( അമേരിക്ക) 2006 വാലന്‍ബെര്‍ഡ് മെഡല്‍( മിച്ചിഗണ്‍ യൂണിവേഴ്‌സിറ്റി 2002)ഫ്രഡറിക് എബര്‍ട്ട് സ്റ്റിഫംഗ് അവാര്‍ഡ്( ജര്‍മ്മനി199) റോബര്‍ട്ട് എഫ് കെന്നഡി മനുഷ്യാവകാശ അവാര്‍ഡ്( അമേരിക്ക 95്യൂ ട്രമ്പറ്റര്‍ അവാര്‍ഡ്( അമേരിക്ക 85) അച്‌നേര്‍ അന്താരാഷ്ട്ര സമാധാന അവാര്‍ഡ്( ജര്‍മ്മനി 1984)
    
</>
</>",right
"മൂന്ന് ബന്ദികളുടെ പേരുകള്‍ ഹമാസ് കൈമാറി: ഗാസയില്‍ വെടിനിര്‍ത്തല്‍ പ്രാബല്യത്തില്‍|| ഗാസയില്‍ വെടിനിര്‍ത്തല്‍ പ്രാബല്യത്തില്‍ . ഇന്ന്  മോചിപ്പിക്കുന്ന മൂന്ന് ബന്ദികളുടെ പേരുകള്‍ ഹമാസ് ഇസ്രയേലിന് കൈമാറിയതോടെയാണ് വെടിനിര്‍ത്തല്‍ പ്രാബല്യത്തിലായത്. 15 മാസങ്ങള്‍ക്ക് ശേഷമാണ് ഗാസ സമാധാനത്തിലേക്ക് തിരിച്ചെത്തുന്നത്.

മോചിപ്പിക്കുന്ന ബന്ദികളുടെ പേരുകള്‍ ഹമാസ് നല്‍കാത്തതിനെത്തുടര്‍ന്ന് വെടിനിര്‍ത്തല്‍ അനിശ്ചിത്വത്തിലായിരുന്നു. ആറാഴ്ച നീളുന്ന ആദ്യഘട്ട വെടിനിര്‍ത്തലില്‍ 33 ബന്ദികളില്‍ മൂന്ന് പേരെയാണ് ഇന്ന് കൈമാറേണ്ടിയിരുന്നത്. പട്ടിക വൈകുന്നത് സാങ്കേതിക കാരണങ്ങള്‍ക്കൊണ്ടെന്നായിരുന്നു ഹമാസിന്‍റെ വിശദീകരണം.",neutral
"വിജിലന്‍സ് അന്വേഷണത്തിന്  നഗരസഭയുടെ ശുപാര്‍ശ       ആലപ്പുഴ: തോമസ് ചാണ്ടിയുടെ ലേക്‌റിസോര്‍ട്ടിലെ കായല്‍ കയ്യേറ്റത്തിനെതിരെ വിജിലന്‍സ് അന്വേഷണത്തിന് നഗരസഭ കൗണ്‍സില്‍ ശുപാര്‍ശ ചെ യ്തു. യുഡിഎഫ് കൗണ്‍ സിലര്‍ ഒപ്പിട്ടു നല്‍കിയ കത്തിന്റെ അടിസ്ഥാനത്തിലാണ് നടപടി.
പത്ത് പ്രതിപക്ഷ അംഗങ്ങള്‍ ഒപ്പിട്ടു നല്‍കിയ കത്തിന്റെ അടിസ്ഥാനത്തില്‍ ഇന്നലെ വിളിച്ചു ചേര്‍ത്ത സ്‌പെഷ്യല്‍ കൗണ്‍സില്‍ യോഗത്തിലാണ് തോമസ് ചാണ്ടിയുടെ കായല്‍ കയ്യേറ്റ വിഷയം ചര്‍ച്ചയ്‌ക്കെടുത്തത്. പ്രതിപക്ഷ അംഗങ്ങള്‍ ആവശ്യപ്പെട്ട ആറിന അജണ്ടകള്‍ ചര്‍ച്ച ചെയ്യുന്നതിനിടെ ബിജിപി കൗണ്‍സിലര്‍മാര്‍ മുദ്രാവാക്യം വിളികളുമായി നടുത്തളത്തിലേയ്ക്കിറങ്ങിയത് ഒരു മണിക്കൂറോളം യോഗ നടപടികള്‍ തടസ്സപ്പെടുത്തി.
അജണ്ടയ്ക്കു ശേഷം കായല്‍ കയ്യേറ്റത്തെ കുറിച്ച് സംസാരിക്കാമെന്നു പറഞ്ഞെങ്കിലും ബിജെപി കൗണ്‍സിലര്‍മാര്‍ തയ്യാറായില്ല. ഇതെത്തുടര്‍ന്ന് ചെറിയ തോതില്‍ വാക്കേറ്റവും ഉണ്ടായി. എല്‍ഇഡി ബള്‍ബുകള്‍ നഗരത്തിന്റെ വിവിധ ഭാഗങ്ങളില്‍ സ്ഥാപിച്ചതിനും ഡയാലിസിസ് സെന്ററിലേയ്്ക്ക് ഉപകരണങ്ങള്‍ വാങ്ങുന്നതിന് പണം നല്‍കിയതും കൗണ്‍സില്‍ അറിയാതെയാണെന്നും ഇത് സംബന്ധിച്ച് വിജിലന്‍സ് അന്വേഷണം വേണമെന്നും ആവശ്യപ്പെട്ട് പ്രതിപക്ഷം യോഗത്തില്‍ നിന്ന് ഇറങ്ങിപ്പോയി.
ഇതിനിടെ ലേക്‌റിസോര്‍ട്ട് നഗരസഭയ്ക്ക് നല്‍കി വരുന്ന നികുതി പുനര്‍നിര്‍ണ്ണയം ചെയ്യാന്‍ റവന്യൂവിഭാഗത്തെ ചെയര്‍മാന്‍ തോമസ് ജോസഫ് ചുമതലപ്പെടുത്തി.
    
</>
</>",right
"സിപിഐ ഓഫീസില്‍ പൊതുദര്‍ശനം നിരസിച്ച് പി രാജുവിന്റ കുടുംബം; അപമാനിച്ചവര്‍ വരരുത് മുന്‍ എംഎല്‍എയും സിപഐനേതാവുമായിരുന്ന പി രാജുവിന്റെ മൃതദേഹം പാര്‍ട്ടി ഓഫീസില്‍ പൊതുദര്‍ശനത്തിന് വയ്ക്കാന്‍ അദ്ദേഹത്തിന്റെ കുടുംബം വിസമ്മതിച്ചു. ഒട്ടേറെ കാലം സിപിഐ ജില്ലാ സെക്രട്ടറി കൂടിയായിരുന്നു പി രാജു. അവസാന കാലത്ത് പാര്‍ട്ടിഅദ്ദേഹത്തെ അപമാനിച്ചതായും രാജുവിന് നീതി കിട്ടിയില്ലെന്നുമാണ് കുടുംബത്തിന്റെ പരാതി. പാര്‍ട്ടി നടപടിക്ക് കൂട്ടുനിന്നവര്‍ സംസ്‌കാരത്തില്‍ പങ്കെടുക്കരുതെന്നും കുടുംബം വ്യക്തമാക്കി.

പിതാവായ എന്‍ ശിവന്‍ പിള്ളയെ പിന്തുടര്‍ന്ന് പറവൂരില്‍ നിന്ന രണ്ടു തവണ നിയമസഭാംഗമായി തെരഞ്ഞെടുക്കപ്പെട്ട പി രാജു 2001ല്‍ വിഡി സതീശനോടാണ് പരാജയപ്പെടുന്നത് . തുടര്‍ന്ന് പാര്‍ട്ടിക്കുള്ളിലെ ധ്രൂവീകരണത്തില്‍ അകപ്പെട്ട നേതാവിനെതിരേ ഔദ്യോഗിക പക്ഷം ഒട്ടേറെ നടപടികള്‍ കൈക്കൊണ്ടു തരംതാഴ്ത്തി. സജീവ രാഷ്ട്രീയപ്രവര്‍ത്തനം കുറേക്കാലമായി അദ്ദേഹത്തിന് നഷ്ടപ്പെട്ടിരുന്നു. പാര്‍ട്ടി കണ്ട്രോള്‍ കമ്മിഷന്‍ നടപടികള്‍ എല്ലാം റദാക്കി തന്നെ തിരിച്ചു എടുക്കും എന്ന് അദ്ദേഹത്തിന് പ്രതീക്ഷ ഉണ്ടായിരുന്നെങ്കിലും അതുണ്ടായില്ല. ഇതാണ് കുടുംബത്തിന്റെ അതൃപ്ത നിലപാടിന്റെ പിന്നില്‍ . പി രാജുവിനെതിരായ ആരോപണങ്ങള്‍ തെറ്റെന്ന് പാര്‍ട്ടി കണ്‍ട്രോള്‍ കമ്മീഷന്‍ കണ്ടെത്തിയിട്ടും അദ്ദേഹത്തിന് പാര്‍ട്ടി നേതൃത്വത്തിലേക്ക് തിരിച്ചുവരാനുള്ള അവസരത്തിന് പാര്‍ട്ടിയിലെ ഒരു വിഭാഗം തടസ്സം സൃഷ്ടിച്ചെന്നാണ് കുടുംബത്തിന്റെ പരാതി.

ഇല്ലാത്ത പ്രശ്‌നങ്ങളുടെ പേരില്‍ രാജുവിനെ വ്യക്തിഹത്യ നടത്താന്‍ ശ്രമിച്ചത് രാജുവിന് ആഘാതം ഉണ്ടാക്കിയെന്ന് മുതിര്‍ന്ന നേതാവ് കെ ഇ ഇസ്മയിലും ഫേസ്ബുകില്‍ കുറിച്ചു. ഇസ്മയിലിന്റെ കുറിപ്പ് ഇങ്ങനെ :

പ്രിയ സഖാവിനു വിട… 50 കൊല്ലക്കാലത്തെ ആത്മബന്ധമാണ് സ:രാജുവിന്റെ വേര്‍പാടിലൂടെ ഇല്ലാതാവുന്നത്… 1980 ല്‍ രാജുവടക്കം ഞങ്ങളുടെ മോസ്‌കോ യാത്രയിലാണ് ഞങ്ങളുടെ സുഹൃദ് ബന്ധം കൂടുതല്‍ ദൃഢമാവുന്നത്. 6 മാസം ഞങ്ങളൊന്നിച്ചാണ് ഒരു മുറിയില്‍ താമസിച്ചിരുന്നത്. കൃഷ്ണന്‍ കണിയാന്‍ പറമ്പിലും, കാന്തലോട്ട് കുഞ്ഞമ്പുവും അടക്കം കുറെ സഖാക്കള്‍ ഒന്നിച്ചാണ്. തിരിച്ചു വന്നതിനു ശേഷവും രാജു MLA ആയി DC സെക്രട്ടറിയായി AITUC യുടെ സംസ്ഥാന നേതാവായി വളരുകയായിരുന്നുഞാനും MLA യും മന്ത്രിയും MP യും സംസ്ഥാന പാര്‍ട്ടി അസി: സെക്രട്ടറിയുമൊക്കെയായി ഞങ്ങളുടെ ബന്ധവും വളരുകയായിരുന്നു. സഖാവിന് അസുഖമാണെന്ന് അറിഞ്ഞപ്പോള്‍ വിദേശത്തു കൊണ്ടുപോയി ചികിത്സിക്കാന്‍ സ: CN ചന്ദ്രനും ഞാനും സന്‍ജിത്തും സുഗതനും മറ്റു സഖാക്കളുമായാലോചിച്ചു സാമ്പത്തിക സ്ഥിതിയില്‍ ആവശ്യമാണെങ്കില്‍ സഹായിക്കണമെന്ന് CM നെക്കണ്ട സംസാരിച്ചു ചെന്നെയിലെ ഡോക്ടറുമായി ബന്ധപ്പെടുത്തി. സുഖമായി വന്നതാണ ്പ്രവര്‍ത്തനത്തില്‍ സജീവമായി വരുകയായിരുന്നു. ഇല്ലാത്ത ചില പ്രശ്‌നങ്ങളുടെ പേരില്‍ സഖാവിനെ വ്യക്തിഹത്യ നടത്തുകയും ദീര്‍ഘകാലത്തെ പ്രവര്‍ത്തനത്തിലൂടെ നേടിയ സല്‍പേര് കളങ്കപ്പെടുത്താന്‍ ശ്രമിക്കുകയും ചെയ്തത് സഖാവിന് ഏറ്റ വലിയ ആഘാതമായിരുന്നു. ഇത്ര പെട്ടന്ന് നമ്മെയെല്ലാം വിട്ടുപോകുമെന്ന് കരുതിയില്ല. അതിയായ ദുഃഖം അടങ്ങാത്ത ദുഃഖം രേഖപ്പെടുത്തുന്നു… ലാല്‍ സലാം",right
"Keralaകേരളത്തിൽ നിക്ഷേപം നടത്താൻ കേന്ദ്രത്തിന്റെ എല്ലാ പിന്തുണയും ഉണ്ടാകും: പീയുഷ് ഗോയൽ'വികസനവും പാരമ്പര്യവും ഒരുമിച്ച് കൊണ്ടു പോകുന്ന സംസ്ഥാനമാണ് കേരളം' കൊച്ചി: കേരളത്തിൽ നിക്ഷേപം നടത്താൻ കേന്ദ്രത്തിന്റെ എല്ലാ പിന്തുണയും ഉണ്ടാകുമെന്ന് കേന്ദ്ര വാണിജ്യ മന്ത്രി പീയുഷ് ഗോയൽ. കേരള ആ​ഗോള നിക്ഷേപ ഉച്ചകോടിയിൽ പങ്കെടുത്ത് സംസാരിക്കുകയായിരുന്നു അദ്ദേഹം. ടൂറിസം മേഖലയിലും നിർമ്മാണ മേഖലയിലും കേരളം മുന്നോട്ട് കുതിക്കുകയാണ്.

വികസനവും പാരമ്പര്യവും ഒരുമിച്ച് കൊണ്ടു പോകുന്ന സംസ്ഥാനമാണ് കേരളം. ലോകത്തിന്റെ വിവിധ ഭാഗങ്ങളിൽ നിന്ന് കേരളത്തിലേക്ക് വിനോദ സഞ്ചാരികൾ എത്തുന്നുവെന്ന് പറഞ്ഞ കേന്ദ്രമന്ത്രി പി രാജീവ്‌ പാർലമെന്റിലെ മികച്ച അംഗമായിരുന്നുവെന്നും കൂട്ടിച്ചേർത്തു.

സിൽവർലൈൻ പദ്ധതിയെയും യൂഷ് ഗോയൽ പരാമർശിച്ചു. സിൽവർ ലൈൻ യാത്രാ സമയം കുറയ്ക്കുമെന്നായിരുന്നു അദ്ദേഹത്തിന്‍റെ പ്രതികരണം. കേരളത്തിന്റെ വികസനത്തിന്‌ ആവശ്യമായ പിന്തുണ നൽകുമെന്ന് കേന്ദ്രമന്ത്രി നിതിൻ ഗഡ്കരിയും പറഞ്ഞു. അടിസ്ഥാന സൗകര്യ വികസന രംഗത്ത് ഉൾപ്പടെ പിന്തുണയുണ്ടാകുമെന്നും അദ്ദേഹം ഓൺലൈനായി പങ്കെടുത്തുകൊണ്ട് പറഞ്ഞു.

ലോകത്താകെയുള്ള നിക്ഷേപകരെ ഒരുമിച്ച് ചേർക്കാനാണ് കേരള ആ​ഗോള നിക്ഷേപ ഉച്ചകോടി എന്ന് മുഖ്യമന്ത്രി പിണറായി വിജയൻ പറഞ്ഞു. കേരളത്തിൽ എത്തുന്ന നിക്ഷേപകർക്ക് സാങ്കേതികമായ പ്രതിസന്ധികൾ ഉണ്ടാകില്ല, നിക്ഷേപകർ ചുവപ്പുനാടയിൽ കുടുങ്ങി കിടക്കേണ്ടി വരില്ല, നിക്ഷേപക സൗഹൃദം ഒരുക്കുന്നതിൽ സർക്കാറിന് വലിയ പങ്കുണ്ടെന്നും കേരള ആ​ഗോള നിക്ഷേപ ഉച്ചകോടി ഉദ്ഘാടനം ചെയ്തുകൊണ്ട് മുഖ്യമന്ത്രി പറ‍ഞ്ഞു.

കൊച്ചിയിൽ രണ്ട് ദിവസം നീണ്ട് നിൽക്കുന്ന ഉച്ചകോടിക്കായി നിരവധി വ്യവസായ പ്രമുഖരും വിവിധ രാജ്യങ്ങളിൽ നിന്നുളള നിക്ഷേപകരുമാണ് എത്തിയിട്ടുളളത്. കേരളത്തിലേക്ക് കൂടുതൽ നിക്ഷേപങ്ങൾ കൊണ്ടു വരിക എന്ന ലക്ഷ്യത്തോടെയാണ് ഉച്ചകോടി സംഘടിപ്പിക്കപ്പെടുന്നത്. 26 രാജ്യങ്ങളിലെ നയതന്ത്രപ്രതിനിധികളാണ് ഉച്ചകോടിയിൽ സന്നിഹിതരാകുന്നത്.

സിംബാബ്‌വേ, ബഹ്റൈൻ, അബുദാബി തുടങ്ങിയ രാജ്യങ്ങളിലെ മന്ത്രിതലസംഘവും ജർമനി, വിയറ്റ്നാം, നോർവേ, ഓസ്ട്രേലിയ, മലേഷ്യ, ഫ്രാൻസ് എന്നീ രാജ്യങ്ങളും ഉച്ചകോടിയിൽ പങ്കാളികളാകും. ഷാർജ, അബുദാബി, ദുബായ് ചേംബർ ഓഫ് കൊമേഴ്സ്‌ ഉൾപ്പെടെയുള്ള വ്യവസായ, വാണിജ്യ സംഘടനകളും ഉച്ചകോടിയ്ക്കെത്തും. വിദേശ പ്രതിനിധികൾ അടക്കം 3000 പേർ പങ്കെടുക്കുന്ന ഉച്ചകോടിയിൽ വിവിധ മേഖലകളെ കുറിച്ചുള്ള 30 സെഷനുകളും നടക്കും.

Content Highlights: Piyush Goyal said that there will be all the support of the Center to invest in Kerala",left
":അമ്മയുടെ ആൺസുഹൃത്തിനെ കൊലപ്പെടുത്തിയത് ആസൂത്രിതമായി; കിരണിന്‍റെ മാതാപിതാക്കൾ അറസ്റ്റിൽ, കോടതിയിൽ ഹാജരാക്കും -           '   ;  '  - ആലപ്പുഴ: ആലപ്പുഴ പുന്നപ്രയിൽ അമ്മയുടെ ആൺസുഹൃത്തിനെ മകൻ ഷോക്കടിപ്പിച്ച് കൊലപ്പെടുത്തി പാടത്ത് തള്ളിയ കേസിൽ പ്രതി കിരണിന്‍റെ മാതാപിതാക്കളും അറസ്റ്റിൽ. തെളിവു നശിപ്പിക്കാൻ കൂട്ടുനിന്നെന്ന് പൊലീസ് വ്യക്തമാക്കി. കിരണിന്‍റെ അച്ഛൻ കുഞ്ഞുമോന്‍റെ സഹായത്തോടെയാണ് കൊല്ലപ്പെട്ട ദിനേശന്‍റെ മൃതദേഹം പാടത്തെറിഞ്ഞത്. മൂന്ന് പ്രതികളെയും ഇന്ന് കോടതിയിൽ ഹാജരാക്കും.കേസിൽ കിരണിന്‍റെ പിതാവ് കുഞ്ഞുമോൻ, മാതാവ് അശ്വതി എന്നിവർ രണ്ടും മൂന്നും പ്രതികളാണ്. ഇരുവരും തെളിവു നശിപ്പിക്കാൻ കിരണിനൊപ്പം കൂട്ടുനിന്നുവെന്ന് പൊലീസ് അന്വേഷണത്തിൽ വ്യക്തമായി. കിരണിന്‍റെ അമ്മ അശ്വതി കൊലപാതക വിവരം അറിഞ്ഞിട്ടും മറച്ചുവെച്ചുവെന്നും പൊലീസ് അന്വേഷണത്തിൽ വ്യക്തമായി. ആസൂത്രിതമായാണ് കൊല നടത്തിയതെന്നും വൈദ്യുതി കെണി ഒരുക്കിയത് വീടിന് പുറകിലാണെന്നും പൊലീസ് പറഞ്ഞു. വൈദ്യുതി പ്രവഹിക്കുന്ന കമ്പി വീടിന് പുറകിലെ വെള്ളക്കെട്ടുള്ള ചതുപ്പിൽ വെച്ചു.

മഴക്കാലത്ത് മീൻ പിടിക്കാൻ കിരണ്‍ വൈദ്യുതി കെണി ഉപയോഗിക്കാറുണ്ട്. ജലാശയമുള്ളതിനാൽ ഇതുവഴി പോയാൽ ഷോക്കേൽക്കും. ഇലക്ട്രീഷ്യൻ എന്ന നിലയിലുള്ള അറിവുകൾ കിരൺ പ്രയോജനപ്പെടുത്തി. ശനിയാഴ്ച ഉച്ചയോടെയായിരുന്നു വാടയ്ക്കൽ സ്വദേശിയായ ദിനേശനെ മരിച്ച നിലയിൽ സമീപത്തെ പാടത്ത് കണ്ടെത്തിയത്. പോസ്റ്റ്‌‌‍മോർട്ടം റിപ്പോർട്ടിൽ ഷോക്കേറ്റ് മരിച്ചതാണെന്ന് വ്യക്തമായി. തുടർന്ന് നടത്തിയ അന്വേഷണത്തിലാണ് കൊലപാതകത്തിന്‍റെ ചുരുളഴിഞ്ഞത്. അയൽവാസിയായ കിരൺ തന്‍റെ അമ്മയുടെ സുഹൃത്ത് കൂടിയായ ദിനേശനെ ഷോക്കടിപ്പിച്ച്‌ കോലപ്പെടുത്തുകയായിരുന്നു.

മരണം ഉറപ്പിക്കാൻ വീണ്ടും ഷോക്കടിപ്പിച്ചു, കിരണിന്‍റേത് ക്രിമിനൽ ബുദ്ധി, ദിനേശന്‍റെ സംസ്കാര ചടങ്ങിനുമെത്തി",right
"പഴയകാട് പള്ളി - മങ്കൊമ്പ്  റോഡ് തകര്‍ന്നു    കുട്ടനാട്: പഴയകാട് പള്ളി– മങ്കൊമ്പ് റോഡില്‍ കുഴികള്‍ നിറഞ്ഞു. യാത്രക്കാര്‍ ദുരിതത്തില്‍. കണ്ണാടി എസ്എന്‍ഡിപിക്കു സമീപം മുതല്‍ മാരാട ഗവ. സ്‌കൂള്‍ വരെയുള്ള ഭാഗത്തെ റോഡാണു താറുമാറായിരിക്കുന്നത്.
റോഡിലെ ടാര്‍ പൂര്‍ണമായും അടര്‍ന്നു പോയതിനെ തുടര്‍ന്നു വലിയ കുഴികളാണ് ഇവിടെ രൂപപ്പെട്ടിരിക്കുന്നത്. ഇരു ചക്രവാഹനങ്ങളും ഓട്ടോറിക്ഷകളും കുഴികളില്‍ വീണ് അപകടത്തില്‍ പെടുന്നതു പതിവാണ്. മങ്കൊമ്പ് ക്ഷേത്രം, കായല്‍പ്പുറം, ചതുര്‍ഥ്യാകരി, പുളിങ്കുന്ന് എന്‍ജിനീയറിങ് കോളേജ് എന്നിവിടങ്ങളിലേക്കു കെഎസ്ആര്‍ടിസി ബസുകള്‍ അടക്കമുള്ള വാഹനങ്ങള്‍ കടന്നുപോകുന്ന റോഡാണു തകര്‍ന്നു കിടക്കുന്നത്.
കിടങ്ങറ–കണ്ണാടി റോഡ് തകര്‍ന്നതിനെ തുടര്‍ന്നു കെഎസ്ആര്‍ടിസി ബസുകള്‍ അടക്കം സര്‍വീസ് നിര്‍ത്തിവച്ച ശേഷമാണു റോഡിലെ കുഴികള്‍ മണ്ണിട്ടു മൂടിയത്. കിടങ്ങറ കണ്ണാടി റോഡിലൂടെ വരുന്ന വാഹനങ്ങള്‍ കടന്നു പോകുന്ന റോഡായിട്ടും അധികൃതര്‍ ഈ റോഡിന്റെ ശോചനീയാവസ്ഥ പരിഹരിക്കാന്‍ ഒരു നടപടിയും സ്വീകരിക്കുന്നില്ലന്ന് ആക്ഷേപം ഉണ്ട്.
കൃത്യസമയത്ത് അറ്റകുറ്റപ്പണികള്‍ നടത്താതിരുന്നതാണു റോഡ് ഇത്രയധികം തകരാന്‍ കാരണം. നിവേദനങ്ങള്‍ പലതു നല്‍കിട്ടും പ്രയോജനം ഉണ്ടായിട്ടില്ല. റോഡിലെ കുഴികളില്‍ വാഹനങ്ങള്‍ വീണുള്ള അപകടങ്ങള്‍ പതിവായതോടെ നാട്ടുകാരും പ്രദേശത്തെ ഓട്ടോറിക്ഷ തൊഴിലാളികളും പൊതുമരാമത്തു വകുപ്പു മന്ത്രിക്കും എംഎല്‍എയ്ക്കും നിവേദനം നല്‍കിയിട്ടുണ്ട്.
    
</>
</>",right
"കേരള ബാങ്ക് വികസനത്തിന്റെ കേന്ദ്ര ബിന്ദു: ഡോ തോമസ് ഐസക്ക് സംസ്ഥാനത്തിന് മുന്നോട്ടു പോകാനുള്ള കരുത്താണ്   കേരള ബാങ്ക് അടക്കം  സംസ്ഥാനത്തിന്റെ നിയന്ത്രണത്തിലുള്ല ധനകാര്യ  സ്ഥാപനങ്ങളെന്ന് മുന്‍  ധനമന്ത്രി ഡോ. ടി എം  തോമസ് ഐസക്ക്. കേരള  വികസനത്തിന്റെ കേന്ദ്ര ബിന്ദുവെന്ന  നിലയില്‍  രൂപപ്പെട്ട  കേരള ബാങ്കിന് സംസ്ഥാനത്തിന്റെ പശ്ചാത്തല വികസനം, കാര്‍ഷിക സംരംഭക  വികസനം എന്നീ  മേഖലകളിലെല്ലാം മാതൃകാപരമായ  പ്രവര്‍ത്തനം  കാഴ്ചവെയ്ക്കാന്‍ കഴിയുമെന്നും  അദ്ദേഹം പറഞ്ഞു. കേരള ബാങ്ക് ഭരണസമിതി അംഗങ്ങൾ, ബോർഡ് ഓഫ് മാനേജ്‌മെന്റ് അംഗങ്ങൾ, ചീഫ് ജനറൽ മാനേജർമാർ, ജനറൽ മാനേജർമാർ എന്നിവർക്കായി എറണാകുളം ബോൾഗാട്ടി പാലസിൽ സംഘടിപ്പിച്ച ദ്വിദിന ശിൽപ്പശാല ഉദ്ഘാടനം ചെയ്യുകയായിരുന്നു അദ്ദേഹം.

ഇടനിലക്കാരുടെ പങ്കാളിത്തമില്ലാത്ത പുതിയ സംരംഭക മാതൃകയായ പ്ലാറ്റ്‌ഫോം കോ–-ഓപ്പറേറ്റീവ്‌സ്’കളുടെയും സൂഷ്മ ചെറുകിട സംരംഭങ്ങളുടെയും വളർച്ചയ്ക്ക് പ്രത്യേക പദ്ധതികൾ തയ്യാറാക്കാൻ കേരള ബാങ്കിന് കഴിയണമെന്ന് അദ്ദേഹം പറഞ്ഞു. കേരള ബാങ്ക് പ്രസിഡന്റ്‌ ഗോപി കോട്ടമുറിക്കൽ അധ്യക്ഷനായി. ചീഫ് എക്‌സിക്യൂട്ടീവ് ഓഫീസർ ജോർട്ടി എം ചാക്കോ, ബോർഡ് ഓഫ് മാനേജ്‌മെന്റ് ചെയർമാൻ വി രവീന്ദ്രൻ എന്നിവർ സംസാരിച്ചു.

Cen­tral Point of Ker­ala Bank Devel­op­ment: Dr Thomas Isaac",left
"പിസി ജോർജ് ജയിലിലേക്ക്; ബിജെപി നേതാവിനെ റിമാൻ്റ് ചെയ്‌തത് ഈരാറ്റുപേട്ട കോടതി; ഉത്തരവ് മതവിദ്വേഷ പരാമർശ കേസിൽ -          - കോട്ടയം: ചാനൽ ചർച്ചയിലെ മതവിദ്വേഷ പരാമർശ കേസിൽ ഈരാറ്റുപേട്ട കോടതിയിൽ കീഴടങ്ങിയ ബിജെപി നേതാവ് പിസി ജോർജ്ജിനെ റിമാൻഡ് ചെയ്തു. ഇന്ന് വൈകിട്ട് ആറ് മണി വരെ പൊലീസ് കസ്റ്റഡിയിൽ ചോദ്യം ചെയ്ത ശേഷം അദ്ദേഹത്തെ കോടതിയിൽ ഹാജരാക്കും. ഇതിന് ശേഷം ജയിലിലേക്ക് മാറ്റും. ചോദ്യം ചെയ്യലിന് ഈരാറ്റുപേട്ട പോലീസ് സ്റ്റേഷനിൽ എത്തുമെന്ന് അറിയിച്ചിരുന്നെങ്കിലും അതി നാടകീയമായി ഈരാറ്റുപേട്ട കോടതിയിലെത്തി കീഴടങ്ങിയ പിസി ജോർജിന് കനത്ത തിരിച്ചടിയാണ് കോടതി തീരുമാനം.

ജനുവരി അഞ്ചിനാണ് ചാനൽ ചർച്ചക്കിടെ പി സി ജോർജ് മുസ്ലിം വിരുദ്ധ പരാമർശം നടത്തിയത്. യൂത്ത് ലീഗ് ഈരാറ്റുപേട്ട മണ്ഡലം കമ്മിറ്റിയുടെ പരാതിയിലാണ് പൊലീസ് കേസെടുത്തത്. കോട്ടയം സെഷൻസ് കോടതിയും പിന്നീട് ഹൈക്കോടതിയും പി സി ജോർജിന്‍റെ മുൻകൂർ ജാമ്യാപേക്ഷ തള്ളിയിരുന്നു. കഴിഞ്ഞ ദിവസം പൊലീസ് അറസ്റ്റ് ചെയ്യാൻ നീക്കം തുടങ്ങിയതിന് പിന്നാലെ ഹാജരാകാൻ രണ്ട് ദിവസത്തെ സാവകാശം പിസി ജോർജ് തേടിയിരുന്നു. ഇന്ന് പൊലീസ് സ്റ്റേഷനിൽ ഹാജരാകുമെന്ന് അറിയിച്ച പിസി ജോർജ് നാടകീയമായി കോടതിയിൽ ഹാജരാവുകയായിരുന്നു. കോടതി കേസ് പരിഗണിച്ചപ്പോൾ പി.സി ജോർജിനെതിരെ നേരത്തെ രജിസ്റ്റർ ചെയ്തിട്ടുള്ള കേസുകളുടെ റിപ്പോർട്ട്‌ അടക്കം പൊലീസ് സമർപ്പിച്ചിരുന്നു. പിന്നീട് വാദം കേട്ട കോടതി ജോർജ്ജിനെ കസ്റ്റഡിയിൽ വിടുകയും ശേഷം റിമാൻഡ് ചെയ്യുകയുമായിരുന്നു.",right
"ഒന്നിച്ച് മടക്കം; വിട ചൊല്ലാൻ ആയിരങ്ങൾ ഒഴുകിയെത്തി, 4 പെൺകുട്ടികൾക്കും തുമ്പനാട് ജുമാ മസ്ജിദിൽ അന്ത്യനിദ്ര  -          - പാലക്കാട്:പാലക്കാട് പനയമ്പാടത്ത് ലോറി നിയന്ത്രണം വിട്ട് മറിഞ്ഞ് മരിച്ച 4 പെൺകുട്ടികളുടെയും ഖബറടക്കം തുമ്പനാട് ജുമാ മസ്ജിദിൽ നടന്നു. രാവിലെ പത്തുമണിയോടെ നടന്ന മയ്യിത്ത് നമസ്കാരത്തിന് ശേഷമാണ് ഖബറടക്കം നടന്നത്. അടുത്തടുത്തായി തയ്യാറാക്കിയ നാലു ഖബറുകളിലായാണ് പെൺകുട്ടികളെ ഖബറടക്കിയത്. വിദ്യാർത്ഥികളെ അവസാന നോക്കുകാണാൻ നൂറ് കണക്കിനാളുകളാണ് പള്ളിയിലും വീട്ടിലും പൊതുദർശനത്തിന് വെച്ച ഹാളിലും എത്തിയത്. കണ്ണു നനയിക്കുന്ന കാഴ്ച്ചകളായിരുന്നു എങ്ങും കാണാനായത്. മാതാപിതാക്കളും സുഹൃത്തുക്കളും ബന്ധുക്കളും വിങ്ങിപ്പൊട്ടി. എന്തു പറഞ്ഞ് ഇവരെ സമാധാനിപ്പിക്കുമെന്നറിയാതെ കണ്ടുനിന്നവരും ഏറെ പ്രയാസപ്പെട്ടു.

പൊതുദർശനത്തിന് വെച്ച ഹാളിൽ മുസ്ലിം ലീഗ് സംസ്ഥാന അധ്യക്ഷൻ പാണക്കാടി സാദിഖലി ശിഹാബ് തങ്ങൾ മയ്യത്ത് നമസ്ക്കാരത്തിന് നേതൃത്വം നൽകി. പികെ കുഞ്ഞാലിക്കുട്ടി ഉൾപ്പെടെയുള്ള നേതാക്കളും ഹാളിലെത്തിയിരുന്നു. മന്ത്രിമാരായ എംബി രാജേഷ്, കെ കൃഷ്ണൻ കുട്ടി, രാഹുൽ മാങ്കൂട്ടത്തിൽ എംഎൽഎ എന്നിവരും നേരിട്ടെത്തി അനുശോചനമറിയിച്ചു.

അതേസമയം, അപകടം നടന്ന സ്ഥലത്ത് ശാസ്ത്രീയ പരിശോധന തുടരുകയാണ്. ഫോറൻസിക് വിദഗ്ധരുടെ നേതൃത്വത്തിലാണ് പരിശോധന നടക്കുന്നത്. നിയന്ത്രണം വിട്ട ലോറി എത്രതാഴ്ചയിലേക്ക് മറിഞ്ഞു, കിടങ്ങിൻ്റെ ആഴം എന്നിവയാണ് പരിശോധിക്കുന്നത്. ലോറി ഇടിച്ചു കയറി 4 വിദ്യാർത്ഥിനികളാണ്  മരിച്ചത്. ഇന്നലെ വൈകിട്ട് നാല് മണിയോടെയാണ് നാല് കുട്ടികളുടെ ജീവനെടുത്ത ദാരുണമായ അപകടമുണ്ടായത്. കരിമ്പ ഹയര്‍ സെക്കന്‍ഡറി സ്കൂളിലെ എട്ടാം ക്ലാസ് വിദ്യാര്‍ത്ഥികളാണ് അപകടത്തില്‍ മരിച്ചത്. കുട്ടികളുടെ മുകളിലേക്ക് സിമന്‍റ് ലോറി മറിയുകയായിരുന്നു.

സ്ഥിരമായി അപകടമുണ്ടാവുന്നതാണ് ഈ പ്രദേശമെന്ന് ചൂണ്ടിക്കാട്ടി നാട്ടുകാർ ഇന്നലെ പ്രതിഷേധിച്ചിരുന്നു. അധികൃതരോട് നിരവധി തവണ പരാതി അറിയിച്ചിട്ടും നടപടിയുണ്ടാവാത്ത സാഹചര്യത്തിലാണ് നാട്ടുകാർ പ്രതിഷേധിക്കുന്നത്. പാലക്കാട് കരിമ്പാ പഞ്ചായത്തിൽ സ്ഥിതി ചെയ്യുന്ന പനയമ്പാടം സ്ഥിരം അപകട സ്ഥലമാണെന്ന് നാട്ടുകാർ പറയുന്നു. നാളിതുവരെ 55 അപകടങ്ങൾ ഇവിടെ നടന്നിട്ടുണ്ട്. ഏഴു മരണവും 65 പേർക്ക് പരിക്കേൽക്കുകയും ചെയ്തിട്ടുണ്ട്. കോങ്ങാട് എംഎൽഎ കെ ശാന്തകുമാരി നിയമസഭയിൽ ശ്രദ്ധ ക്ഷണിക്കലിൽ 2022 ൽ പറഞ്ഞതാണ് ഈ വസ്തുത. ദേശീയപാത നിർമ്മാണത്തിലെ അശാസ്ത്രീയതയാണ് അപകടത്തിന് കാരണമെന്ന് വ്യക്തമായിരുന്നു. 2021ൽ വിഷുവിന് ഇവിടെ 2 പേർ മരിച്ചിരുന്നു. മഴ പെയ്താൽ ഇവിടുത്തെ വളവ് അപകടകേന്ദ്രമാണെന്നും നാട്ടുകാർ പറയുന്നു. ഇറക്കവും വളവുമാണ് റോഡിന്റെ ഈ ഭാഗത്തുള്ളത്. അപകടം സ്ഥിരമായപ്പോൾ ഇവിടെ റോഡിൻ്റെ വീതി കൂട്ടിയെങ്കിലും അപകടങ്ങൾക്ക് കുറവൊന്നും ഉണ്ടായിട്ടില്ല.

പള്ളിപ്പുറം വീട്ടിൽ അബ്ദുൽ സലാം- ഫാരിസ ദമ്പതികളുടെ മകൾ ഇർഫാന ഷെറിൻ, പെട്ടേത്തൊടിയിൽ വീട്ടിൽ അബ്ദുൽ റഫീഖ്-ജസീന ദമ്പതികളുടെ മകൾ റിദ ഫാത്തിമ്മ, കവുളേങ്ങൽ വീട്ടിൽ അബ്ദുൽ സലീം- നബീസ ദമ്പതികളുടെ മകൾ നിദ ഫാത്തിമ്മ, അത്തിക്കൽ വീട്ടിൽ ഷറഫുദ്ദീൻ-സജ്ന ദമ്പതികളുടെ മകൾ ആയിഷ എന്നിവരാണ് മരിച്ച വിദ്യാർത്ഥിനികൾ.

ലോറി എത്രതാഴ്ചയിലേക്ക് മറിഞ്ഞു, കിടങ്ങിൻ്റെ ആഴം എത്ര; പനയമ്പാടത്ത് ശാസ്ത്രീയ പരിശോധന തുടരുന്നു

://../?=188",right
"‘മോഷന്‍ ബ്ലാക്കായിട്ടാ വാവേ പോണെ’ | ‘അത് കഷായത്തിന്റെ കളര്‍ അല്ലേ’ | ഷാരോണ്‍–ഗ്രീഷ്മ വാട്സാപ് ചാറ്റ് പുറത്ത് |    ​| ഷാരോണ്‍ കേസില്‍ വധശിക്ഷയ്ക്ക് വിധിക്കപ്പെട്ട ഗ്രീഷ്മയുടെ മനസിലെ പൈശാചികതയെക്കുറിച്ച് വിധിന്യായത്തില്‍ വിചാരണക്കോടതി അക്കമിട്ട് പറയുന്നുണ്ട്. ഷാരോണ്‍ ആന്തരാവയവങ്ങള്‍ അഴുകി കൊടുംവേദനയില്‍ ഉഴലുമ്പോഴും ഗ്രീഷ്മ നിഷ്കളങ്കത നടിച്ച് അവനെ അക്ഷരാര്‍ഥത്തില്‍ വിഡ്ഢിയാക്കുകയായിരുന്നു. ഷാരോണിന്‍റെ ബന്ധുക്കള്‍ നേരത്തേ പുറത്തുവിട്ട വാട്സാപ് ചാറ്റുകള്‍ ഇക്കാര്യം സംശയത്തിനിടയില്ലാത്തവിധം തെളിയിക്കുന്നു. കഷായത്തില്‍ വിഷം കലര്‍ത്തി കുടിപ്പിച്ചശേഷവും അറിവില്ലായ്മ നടിച്ച് ഗ്രീഷ്മ ഷാരോണുമായി ചാറ്റ് ചെയ്തിരുന്നു. ഷാരോണിന്‍റെ അവസ്ഥ അവനോടുതന്നെ ചോദിച്ചറിയുന്നതും ഇതില്‍ കാണാം. പ്രധാനപ്പെട്ട ചില ചാറ്റുകള്‍ ഇതാ:

2022 ഒക്ടോബര്‍ 14ന് രാവിലെ 11.37മുതലാണ് ഗ്രീഷ്മ ഷാരോണിനു സന്ദേശം അയച്ചുതുടങ്ങിയത്...

ഗ്രീഷ്മ; സോറി ഇച്ചായാ,ചര്‍ദി ഒക്കെ നോര്‍മലാണ്, ഞാനും ചര്‍ദിച്ചിരുന്നു, അത് കഷായത്തിന്റെ കയ്പിന്റെ ആണെന്നാ കരുതിയെ, ഞാന്‍ ഇത്രേം പ്രതീക്ഷിച്ചില്ല..സോറി

ഈ സന്ദേശത്തിനു ഉച്ചയ്ക്ക് 12.06നാണ് ഷാരോണ്‍ മറുപടി നല്‍കിയത്.

ഷാരോണ്‍; ഗ്രീന്‍ കളറിലാണ് വൊമിറ്റ് ചെയ്യുന്നത്

ഗ്രീഷ്മ; ആ ജ്യൂസ് കുടിച്ചോണ്ടായിരിക്കുമോ? കഷായം ആ കളര്‍ അല്ലേ..അതുകൊണ്ടാവും, ഞാന്‍ കാരണമല്ലേ...ഇനി വീട്ടില്‍ അറിയുമ്പോ...നിങ്ങള്‍ ഒരു കാര്യം ചെയ്യൂ, മെഡിക്കല്‍ സ്റ്റോറില്‍ നിന്നും മരുന്ന് വാങ്ങൂ..

ഉച്ചയ്ക്ക് 12.22 മുതല്‍

ഷാരോണ്‍; ഞാന്‍ ഉറങ്ങട്ടേ വാവേ..

ഗ്രീഷ്മ; എനിക്ക് വയ്യ, ഉറങ്ങിക്കോ..

ഷാരോണ്‍; എന്തോന്നു വയ്യ...?

ഗ്രീഷ്മ; അല്ല സമാധാനം ഇല്ല

ഷാരോണ്‍; എനിക്ക് ഒന്നുമില്ല, കഷായം നെയിം?

ഗ്രീഷ്മ; എന്തോ...അത് ഉണ്ടാക്കുന്നത് ചോദിച്ചുപറയാം

ഷാരോണ്‍; നിനക്ക് മരുന്നുതന്ന അവിടെ വിളിച്ചുചോദിക്ക്, അമ്മ ഒന്നും അറിയാതെ

വൈകിട്ട് 5.31 മുതല്‍

ഷാരോണ്‍; എന്റെ മോഷന്‍ ബ്ലാക്ക് ആയിട്ടാ പോണേ...

ഗ്രീഷ്മ; ജ്യൂസ് കുടിച്ച ഓട്ടോചേട്ടനും വയ്യാന്ന്, ഇവിടെ അമ്മയെ കൊണ്ടുവിട്ട ഓട്ടോചേട്ടനു ഞാന്‍ അതാണ് കൊടുത്തത്, ആ ചേട്ടനു വയ്യാന്നു മാമന്‍ പറഞ്ഞു കുറച്ചു മുന്നെ..

ഷാരോണ്‍; എനിക്ക് ചാറ്റ് ചെയ്യാന്‍ പറ്റൂല്ല വാവേ..

ഗ്രീഷ്മ; ആളുണ്ടെന്ന് ഇച്ചായന്‍ പറഞ്ഞോണ്ടാ ഞാന്‍ മെസേജ് ചെയ്യാത്തെ

ഷാരോണ്‍; അറിയാം വാവേ...

ഗ്രീഷ്മ; അഡ്മിറ്റ് ആക്കിയാ...? ഏത് ഹോസ്പിറ്റല്‍?

ഷാരോണ്‍; പാറശാല ഗവ.ഹോസ്പിറ്റല്‍

ഷാരോണ്‍ കഴിച്ച കഷായം ഏതാണെന്ന് ഷാരോണിന്‍റെ സുഹ‍ൃത്തും ഗ്രീഷ്മയോട് അന്വേഷിച്ചിരുന്നു. അയാള്‍ക്ക് ഗ്രീഷ്മ അയച്ച ശബ്ദസന്ദേശത്തില്‍ പറഞ്ഞ കാര്യങ്ങളും സംശയം വര്‍ധിപ്പിക്കാനിടയാക്കി. അത് ഇങ്ങനെയായിരുന്നു:‘ആ മരുന്നില്ലടാ... ആ മരുന്ന് അവസാനമായിട്ട്, തീര്‍ന്നുകാണും. തീര്‍ത്താണ് ഞാന്‍ ഇച്ചായന് കൊടുത്തത്. അത് ഇച്ചായനും അറിയാം...അവസാനത്തെ ദിവസമായിരുന്നു. അത് കഴിക്കേണ്ട ലാസ്റ്റ് ഡേ ആയിരുന്നു. അതിനുശേഷം എനിക്ക് പ്രിസ്ക്രൈബ് ചെയ്തിട്ടില്ല. അത് എന്‍റെ കയ്യില്‍ ഇല്ല. ഞാന്‍ ഒരു കാര്യം ചോദിക്കട്ടാ? നീ എന്താ ഉദ്ദേശിക്കുന്നത്..? ഞാന്‍ എന്തെങ്കിലും ചെയ്തുവെന്നാണോ? നീ ഒന്നോര്‍ത്തുനോക്ക്... ഒന്നാലോചിച്ചുനോക്ക്... എന്തായാലും കുഴപ്പമില്ലെന്നൊക്കെ പറയുന്നത് കേള്‍ക്കുമ്പം എനിക്കുതന്നെ എന്തോപോലെ തോന്നുന്നു. എടാ ഞാന്‍ കഴിച്ച സാധനത്തിനെയാണ് ഞാന്‍ (ഷാരോണിന്) കൊടുത്തത്... അതിനപ്പുറം എനിക്കൊന്നും അറിഞ്ഞുകൂടാ... ഞാനൊന്നും അതില്‍ കലര്‍ത്തിയിട്ടൊന്നും ഇല്ല. എനിക്കയാളെ കൊന്നിട്ട് എനിക്കെന്തുകിട്ടാനാ...’\

2022 ഒക്ടോബര്‍ പതിനാലിന് ഷാരോണിന് വിഷം നല്‍കാന്‍ ഗ്രീഷ്മ മുന്‍കൂട്ടി ഉറപ്പിച്ചിരുന്നുവെന്ന് പൊലീസ് കോടതിയില്‍ ഡിജിറ്റല്‍ തെളിവുകളുടെയടക്കം അടിസ്ഥാനത്തില്‍ തെളിയിച്ചു. 13ന് രാത്രി ഷാരോണിനെ ഫോണില്‍വിളിച്ച് ഒരുമണിക്കൂറോളം സംസാരിച്ചു. 14ന് തന്‍റെ വീട്ടില്‍ ആരുമുണ്ടാകില്ലെന്നുപറഞ്ഞ് പ്രലോഭിപ്പിച്ചാണ് ഷാരോണിനെ ഗ്രീഷ്മ സ്വന്തം വീട്ടിലെത്തിച്ച് വിഷം കലര്‍ത്തിയ കഷായവും ജൂസും നല്‍കിയത്. ദിവസങ്ങളോളം നരകയാതന അനുഭവിച്ച ശേഷം ഷാരോണ്‍ മരിച്ചു.",neutral
"അത്രക്ക് ഭയപ്പെടേണ്ട പ്രസിഡൻ്റായിരിക്കില്ല ട്രംപ് അസൂയാവഹമാം വിധം പ്രഫഷണലായ മുഖ്യധാരാ മാധ്യമങ്ങൾ നിരവധിയുണ്ട് അമേരിക്കയിൽ. എന്നാൽ, മഹാഭൂരിപക്ഷം ജനങ്ങളും ഈ മാധ്യമങ്ങളുമായി ഡിസ് കണക്ടഡ് ആണ്. അതു കൊണ്ടു തന്നെ ട്രംപിൻ്റെ ജനപിന്തുണ അളക്കാനോ രണ്ടാം വരവ് മുൻകൂട്ടി കാണാനോ മാധ്യമങ്ങൾക്ക്  കഴിഞ്ഞില്ല. രണ്ടു തവണയും ഡൊണാൾഡ് ട്രംപിൻ്റെ ഇലക്ഷൻ ക്യാമ്പൈൻ അമേരിക്കയിൽ നിന്ന് റിപ്പോർട്ടു ചെയ്ത ഹിന്ദു പത്രത്തിൻ്റെ റസിഡൻ്റ് എഡിറ്ററും അന്താരാഷ്ട്ര വിദഗ്ധനുമായ വർഗീസ് കെ. ജോർജ് കമൽറാം സജീവുമായി സംസാരിക്കുന്നു.",left
"നെൻമാറ ഇരട്ടക്കൊലക്കേസ്; പ്രതിയ്ക്ക് കുറ്റബോധമില്ല, ചെയ്ത കൃത്യത്തിൽ ഇയാൾ സന്തോഷവാൻ:പാലക്കാട് എസ്പി അജിത്കുമാർ -           - പാലക്കാട്:നെന്മാറ ഇരട്ടക്കൊലക്കേസിൽ പിടിയിലായ പ്രതി ചെന്താമരയെ ഇന്ന് കോടതിയിൽ ഹാജരാക്കുമെന്ന് പാലക്കാട് എസ്പി അജിത് കുാമർ. പ്രതിയെ കസ്റ്റഡിയിൽ വിട്ടുകിട്ടുന്നതിനായി അപേക്ഷ നൽകുമെന്ന് പൊലീസ് പറഞ്ഞു. കൊല നടത്തിയ പ്രദേശത്ത് തെളിവെടുപ്പ് നടത്തണം. 2019 മുതൽ സുധാകരന്റെ കുടുംബത്തോട് പ്രതിയ്ക്ക് വൈരാഗ്യമുണ്ട്. ഭാര്യ പിരിഞ്ഞു പോയത് സജിതയുടെ കുടുംബം കാരണമാണെന്ന് പ്രതി കരുതി. പ്രതിയ്ക്ക് കുറ്റബോധമില്ലെന്നും ചെയ്ത കൃത്യത്തിൽ ഇയാൾ സന്തോഷവാനാണെന്നും പൊലീസ് പറഞ്ഞു. വാർത്താ സമ്മേളനത്തിലാണ് പ്രതിയുടെ മൊഴി പൊലീസ് വിശദീച്ചത്.

പ്രതിയെ പുറത്തു വിടാതിരിക്കാൻ വേണ്ട നടപടി പൊലീസ് സ്വീകരിക്കും. വിചാരണ അതിവേഗം നടത്തി ശിക്ഷ ഉറപ്പാക്കുമെന്നും എസ്പി പറഞ്ഞു. പ്രതിയെ ഇന്നലെ രാത്രി 10.30 നാണ് പിടി കൂടിയത്. പല സ്ഥലങ്ങളിൽ നിന്ന് വിവരങ്ങൾ ലഭിച്ചു. എല്ലാം പരിശോധിച്ചു. വീടിൻ്റെ സമീപത്തെ പാടത്ത് നിന്നാണ് പിടിച്ചത്. വിശദമായി ചോദ്യം ചെയ്തു. ഇനിയും കുറെ കാര്യങ്ങൾ സ്ഥിരീകരിക്കാനുണ്ട്. പ്രതി പലതും വെളിപ്പെടുത്തിയിട്ടുണ്ട്. കൊല നടന്നത് രാവിലെ 10 മണിയ്ക്കാണ്. കൊല ചെയ്ത ശേഷം സ്വന്തം വീട്ടിലെത്തി. പിന്നീട് മലയുടെ ഭാഗത്തേക്ക് പോയി. രണ്ടു ദിവസം അവിടെ നിന്നു. പൊലീസിൻ്റെ പരിശോധന ഇയാൾ നിരീക്ഷിച്ചു വരികയായിരുന്നു. ഭൂപ്രകൃതിയെ കുറിച്ച് പ്രതിയ്ക്ക് വ്യക്തമായ ധാരണയുണ്ടായിരുന്നു. ഭക്ഷണം കിട്ടാത്തതാണ് പ്രതി താഴെ വരാൻ കാരണമെന്നും എസ്പി പറഞ്ഞു.

മന്ത്രവാദികളെ കണ്ടിട്ടില്ലെന്ന് പ്രതി മൊഴി നൽകിയിട്ടുണ്ട്. എന്നാൽ അത് വിശ്വസിച്ചിട്ടില്ല. നെന്മാറയിലേത് ആസൂത്രിത കൊലപാതകമാണ്. ആയുധം നേരത്തെ വാങ്ങി വെച്ചു. പ്രതി വിഷം കഴിച്ചിട്ടില്ല. പൊലീസിനെ തെറ്റിദ്ധരിപ്പിക്കാനുള്ള ശ്രമമായിരുന്നു അത്. മുള്ളുവേലി ചാടിക്കടന്നതിൻ്റെ പാടുകൾ ശരീരത്തിലുണ്ട്. പ്രതി ചോദ്യം ചെയ്യലിനോട് സഹകരിക്കുന്നുണ്ട്. പറയുന്ന എല്ലാ കാര്യങ്ങളും വിശ്വസിക്കാനാകുന്നില്ല. സുധാകരനോട് നേരത്തെ തന്നെയുള്ള വൈരാഗ്യമാണ്. തലേ ദിവസം സുധാകരനുമായി തർക്കം ഉണ്ടായി. സുധാകരൻ്റെ കുടുംബത്തോട് പ്രതിക്ക് പകയുണ്ട്. പ്രതിയ്ക്ക് രക്ഷപ്പെടാൻ ആരുടെയും സഹായം കിട്ടിയിട്ടില്ലെന്നും പൊലീസ് പറഞ്ഞു.

‍ജാമ്യത്തിൽ ഇറങ്ങിയ ശേഷം പാറമടയിലെ സെക്യൂരിറ്റിയായിരുന്നു. രണ്ടു മാസം മുമ്പ് ഈ ജോലി നഷ്ടപ്പെട്ടു. അതിനു ശേഷമാണ് ഇങ്ങോട്ട് വന്നത്. പുതിയ ജോലി കിട്ടിയ ശേഷം ഇവിടെ നിന്ന് പോകാനായിരുന്നു തീരുമാനം. നെൻമാറ പൊലീസിൻ്റെ വീഴ്ചയിൽ കൂടുതൽ അന്വേഷണം നടത്തും. മികച്ച പ്ലാനിംഗ് ഉള്ള വ്യക്തിയാണ് പ്രതി. പ്രതിക്ക് മൂന്ന് ഫോൺ ഉണ്ട്. പ്രതി എസ്എസ്എൽസി പാസായിട്ടില്ലെന്നും എസ്പി അജിത് കുമാർ പറഞ്ഞു.

മെഥനോൾ കലർന്ന മദ്യം വില്ലനായി; കാഴ്ച മറയുന്നെന്ന് വീട്ടുകാരെ അറിയിച്ചു, ബ്രിട്ടീഷ് ദമ്പതികൾക്ക് ദാരുണാന്ത്യം

://../?=188",right
"ഓസ്ട്രേലിയയിൽ നിന്നൊരു കേരള മീൻകറി;ചില പൾപ്പ് ഫിക്ഷൻ മെമ്മറീസ് അടുപ്പത്ത് മീൻ കറി, ഞാൻ ചെറുതായിട്ടൊന്ന് ഇളക്കി. അടുപ്പത്ത് എന്നത് ഒരു ശൈലിയിൽ പറഞ്ഞതാണ്. സ്റ്റൗവിലാണ് ആക്ച്വലി. ഓസ്ട്രേലിയൻ സ്നാപ്പർ, അതാണ് മീൻ. മീനാണെങ്കിലും പേര് ത്രില്ലർ സിനിമയിലെ ആന്റിഹീറോ സ്റ്റൈലിലാണ്. തിളയ്ക്കണം. ഞാൻ ഫ്ളെയിം കൂട്ടി. വെള്ളം കുറച്ച് വറ്റാനുണ്ട്. മീൻ കഷണങ്ങൾക്കിടയിൽ നിന്ന് പൊന്തി വരുന്ന കുമിളകളെ നോക്കി ഞാൻ നിന്നു. ഓരോ കുമിളകളും മുകളിലേക്ക് വന്ന് പൊട്ടും മുമ്പ് ഓരോരോ ഓർമ്മകളായി.
സ്കൂളിൽ പഠിക്കുന്ന കാലം.
മുണ്ടകൻ കൊയ്ത്തിനും വിരിപ്പ് വിതയ്ക്കുമിടയിൽ മേടത്തറയിലെ കുളം വറ്റിക്കും. അപ്പോൾ ഷെയറായി കിട്ടുന്ന ആഡംബരമാണ് വീടിന്റെ വടക്ക് ഭാഗത്ത് ചെമ്പിലെ വെള്ളത്തിൽ കിടന്ന് നീന്തുമായിരുന്ന ബ്രാലുകൾ. ബ്രാൽ നന്നാക്കിയെടുക്കുന്നത് ഒരു പണിയാണ്. അത് നോക്കിയിരിക്കുന്നിതിലാണ് ബാല്യകാല കുതൂഹലം.
ചിരവിയ നാളികേരം പിഴിഞ്ഞെടുക്കുന്ന ഒന്നാം പാൽ മാറ്റിവെക്കുന്നു. പിന്നെ വെള്ളം കൂട്ടി പിഴിയുന്ന കട്ടി കുറഞ്ഞ രണ്ടാം പാലിലിട്ട് തിളപ്പിച്ച്, ശേഷം ഒന്നാം പാൽ ചേർത്ത് വറ്റിച്ചെടുക്കുന്ന ബ്രാൽ കറിയുടെ ഉപ്പുനോക്കാനെടുത്ത് ബാക്കിയാവുന്ന ചാറ് തൊട്ട് നക്കുമ്പോഴുള്ള നിർവൃതി... കുമിളകളിൽ ഒന്ന് വായുവിലേക്ക് അപ്രത്യക്ഷമാകും മുമ്പ് ഞാനാ സ്വാദ് നുണഞ്ഞു.
വീട് വീതി കൂട്ടാൻ വേണ്ടി വെട്ടിക്കളയുന്നതിന് മുൻപ് അടുക്കളയിലേക്ക് എത്തി നോക്കി നിന്നിരുന്നതാണ് പുളിയൻ മാവ്. 'അടുക്കളയിൽ ഒരില അനങ്ങിയാൽ ഞാനറിയും' എന്ന മട്ടിലായിരുന്നു നിൽപ്പ്. പ്രത്യേകിച്ച് ഉണക്ക അയില വാങ്ങിയാൽ. ഉപ്പിറങ്ങാൻ വെള്ളത്തിലിട്ടു വെയ്ക്കുമ്പോഴേ ചില്ലയിൽ മാങ്ങ ഒന്ന് റെഡിയായിട്ടുണ്ടാകും. ചെറിയ തോട്ടികൊണ്ട് അമ്മക്ക് തന്നെ പൊട്ടിക്കാൻ പാകത്തിൽ.
കാച്ചിയ ഉള്ളിയുടെ മണവും, നേർത്ത ശബ്ദത്തോടെ വെളിച്ചെണ്ണയുടെ ചൂടിനെ ആവാഹിച്ചെടുക്കുന്ന മാങ്ങാപ്പൂളുകളും, അയില കഷണങ്ങളും, ഉടഞ്ഞുകുതിർന്ന് നാനോനാരുകളായ സവാളയും, പച്ചയിലേക്ക് മഞ്ഞരാശി കലർന്ന വേപ്പിലകളും, വായിലിട്ടാൽ അലിഞ്ഞുപോകും വിധമായ വെളുത്തുള്ളിയും, മല്ലി-മഞ്ഞൾ പൊടികൾ വെന്തുലഞ്ഞ് മുളക്പൊടിയോട് കുറുകി ചുമന്ന ചാറും... വർഷങ്ങളെത്ര കഴിഞ്ഞു, ഓർമ്മകൾ എന്റെ സ്വാദ് മുകുളങ്ങളെ ഇപ്പോഴും ത്രസിപ്പിക്കുന്നു.
ഞാൻ ഫ്ളെയിം ലേശം കുറച്ചു.
പൊങ്ങി വന്ന കുമിള പൊട്ടും മുമ്പേ കണ്ടത്, ഞാൻ മിനിയമ്മ എന്ന് വിളിക്കുന്ന അമ്മയുടെ ചേച്ചിയുടെ മുഖം.പ്രീഡിഗ്രി കാലം. കാലത്ത് ഒമ്പത് വരെ മേനോൻ മാഷ്ടെ ട്യൂഷൻ, പിന്നെ ഒരു മണിക്ക് കോളേജിൽ ക്ലാസ്സ്. ട്യൂഷൻ വിട്ട് മൂന്ന് കിലോമീറ്റർ നടന്നാൽ മിനിയമ്മയുടെ വീട്. അന്നൊക്കെ അപാര വിശപ്പാണ്. പത്ത് ഇഡ്ഡലി വരെ കഴിക്കും. കൂടെയിരുന്ന് കഴിപ്പിക്കും മിനിയമ്മ.അത് കഴിയുമ്പോൾ മീൻകാരൻ വരും.""ഡാ ഇന്ന് ചാളയേ ഉള്ളൂന്ന്, മേടിക്കട്ടെ?"" മിനിയമ്മ എന്നോട് ചോദിക്കും.""അത് ധാരാളം""മിനിയമ്മയുടെ മീൻകറിയുടെ മണം വരാൻ തുടങ്ങുമ്പോൾ ഞാൻ പഠിപ്പ് നിറുത്തും, ഡ്രസ്സ് മാറി റെഡിയാകും.""കുറച്ച് കൂടെ കഴിക്ക്"" മിനിയമ്മ ചോറിടും. ഞാൻ കറി വീണ്ടുമൊഴിക്കും. ആലോചിക്കുമ്പോൾ ഇപ്പഴും വായിൽ വെള്ളം നിറയുന്നു.
പിന്നെ വന്ന നാലു കുമിളകൾ നാല് മുഖങ്ങളായി പരിണമിച്ചു, ഞാൻ, രവി,  രാജഗോപാൽ, രമേശ്...ഞങ്ങളായിരുന്നു ഫൈനൽ ഇയർ മെഡിസിനിൽ കംബൈൻഡ് സ്റ്റഡി.  രവിയുടെ വീട്ടിലായിരുന്നു അധികവും. വിഭവസമൃദ്ധമായിരുന്ന ദിനങ്ങൾ. ആറു മണിക്കൂർ പഠനവും, അഞ്ചുനേരം ഭക്ഷണവും.ഇടയ്ക്ക് എന്റെ വീട്ടിൽ പോകും. ഒരു ചെയ്ഞ്ചിന്.  ഞാൻ അമ്മയോട് പറയും, ""വിഭവങ്ങൾ അധികം വേണ്ട, അമ്മയുടെ സ്ട്രോങ് ഏരിയയിൽ മാത്രം പിടിച്ചാൽ മതി"".""ആവോലി വാങ്ങാം"".""അത് മതി, പിന്നെ ഒരു മെഴുക്കുപുരട്ടിയും"".അമ്മയുടെ സിഗ്നേച്ചർ ഡിഷ് ആവോലി കറി വരും, ഒപ്പം നല്ല കൊഴമ്പൻ കൂർക്ക മെഴുപുരട്ടിയും.കൂർക്ക കഷണങ്ങൾക്ക് മീതെ മൊരിഞ്ഞ ഉള്ളിയും, കിഴക്കൻ മുളകിന്റെ അടരുകളും....ഒപ്പം നല്ല ചേലും ചൂടും ചൊടിയുമുള്ള കറിയും........  നോക്കി നിൽക്കുമ്പോൾ അമ്മ പറയും, ""നീ അവരെ വിളിക്ക്"".
ഈയിടെയായി വയറിന്റെ പ്രവർത്തനങ്ങളിൽ അച്ഛൻ അത്ര സന്തുഷ്ടനല്ല. ഞാൻ ചികിൽസിച്ചു, എന്റെ ക്ളാസ്സ്മേറ്റ് ജെയ്സൺ അവന്റെ ഗ്യാസ്ട്രെന്ററോളജി സ്കിൽസ് നോക്കി. അച്ഛൻ സന്തുഷ്ടനാവുന്നില്ല.
ഞാൻ രവിയോട് അവന്റെ സർജറി രീതികൾ പരീക്ഷിക്കാൻ പറഞ്ഞു. എല്ലാം പരിശോധിച്ചപ്പോൾ കൂടുതലായിട്ടൊന്നും ചെയ്യാനില്ലെന്ന് അവന് മനസ്സിലായി. അപ്പോൾ അവൻ അച്ഛനോട് സൊറ പറഞ്ഞു, ""ഞാൻ പണ്ടത്തെ കാര്യങ്ങൾ ഇന്നലെയും കൂടെ ആലോചിച്ചു. അമ്മ വെക്കാറുള്ള മീൻകറി. അതിന്റെ സ്വാദ് ഇപ്പഴും നാവിലുണ്ട്"".
അച്ഛന് സന്തോഷമായി, ""അതൊക്കെ ഇപ്പോഴും ഓർക്കാറുണ്ടോ?""""പിന്നെല്യാണ്ട്, അതൊക്കെ മറക്കാൻ പറ്റ്വോ?""ആ സന്തോഷത്തിൽ വയറിന്റെ കാര്യം അച്ഛൻ മറന്നു.
മീൻ കറിയുടെ വെള്ളം വറ്റി തുടങ്ങിയിരിക്കുന്നു. ഇനി ഉള്ളി കാച്ചണം. വെളിച്ചെണ്ണയിലേക്ക് ഉള്ളിയിടുമ്പോഴുള്ള ശീ ശബ്ദം എനിക്കിഷ്ടമാണ്.
""എന്താ ഒരു മണം?"" ഓസ്ട്രേലിയയിൽ വന്ന് അധികമായിട്ടുണ്ടായിരുന്നില്ല, ഒരു ദിവസം ഉച്ചയ്ക്കുള്ള ഭക്ഷണം ഡിപ്പാർട്ട്മെന്റിലെ  മൈക്രോവേവ് ഓവനിൽ ചൂടാക്കുമ്പോൾ നേഴ്സ് മെർലിൻ ചോദിച്ചതാണ്.""കേരളാ മീൻകറി""""ഫിഷ്?""""ഞങ്ങൾ അയക്കൂറ പറയും, ഇറ്റ് ഈസ് കിംഗ് ഫിഷ് ഹിയർ""""നൈസ് സ്മെൽ""""യു വാണ്ട് റ്റു ട്രൈ?""അങ്ങനെ അവളുടെ ആംഗലേയമുകുളങ്ങൾ കുത്തരി ചോറിനൊപ്പം മീൻ കറിയുടെ രുചിയറിഞ്ഞു.""ഇറ്റ് ഈസ് വണ്ടർഫുൾ, യുവർ വൈഫ് ഷുഡ് ബി എൻ എക്സെലന്റ് കുക്ക്’’.ഞാനായിരുന്നു കുക്കെന്ന് പറയാൻ പോയില്ല. ക്രെഡിറ്റ് നിഷക്കിരിക്കട്ടെ എന്ന് കരുതി.""എന്തായാലൂം നമ്മളുണ്ടാക്കിയ ഭക്ഷണം മറ്റൊരാൾ ആസ്വദിച്ച് കഴിക്കുമ്പോൾ കണ്ട് നിൽക്കുന്നത്, അതൊരു നിർവൃതിയാണ്"" അന്ന്  വൈകുന്നേരം ഞാൻ നിഷയോട് പറഞ്ഞു.
ഉള്ളി മൊരിഞ്ഞിരിക്കുന്നു. സ്നാപ്പർ കഷണങ്ങൾക്കും, കുടംപുളിക്കും, തക്കാളി സ്ളൈസുകൾക്കും മീതെ ഉള്ളിയിൽ മൂത്ത വെളിച്ചെണ്ണ ഒഴുകി. തിളച്ച്, ഓർമ്മകൾക്കൊപ്പം മറിഞ്ഞ്, മീൻകറി പാകമായിരിക്കുന്നു. ഇനി ക്ലിനിക്ക് കഴിഞ്ഞ് നിഷ വരും, സ്വാദ് നോക്കുമ്പോൾ പറയും, ""പുളി കറക്ടാണ്, ഉപ്പ് ലേശം കൂടെയാകാം"".
കുക്കൂന്റേത് ഡിഫറൻറ് സ്റ്റൈൽ ആണ്, ""അച്ഛാ സൂപ്പർ"".
പ്രതീക്ഷകൾ നിറഞ്ഞ്, മീൻകറി ചുവന്ന് തുടുത്തു.
Cheers!",left
"അതിദാരുണം, ആലപ്പുഴയിൽ തെരുവുനായ വയോധികയെ കടിച്ചുകൊന്നു, മുഖമാകെ കടിച്ചെടുത്തു, കണ്ണുകളും നഷ്ടപെട്ടു  -          - ആലപ്പുഴ :ആറാട്ടുപുഴയിൽ തെരുവുനായ ആക്രമണത്തിൽ വയോധികയ്ക്ക് ദാരുണാന്ത്യം. തകഴി അരയൻചിറ സ്വദേശി കാർത്ത്യായനി (88)യെ ആണ് തെരുവ് നായ കടിച്ചു കൊന്നത്. വൈകിട്ട് നാലരയോടെയാണ് സംഭവമുണ്ടായത്.

മകൻ പ്രകാശന്റെ വീട്ടിലെത്തിയതായിരുന്നു കാർത്ത്യായനി. മകനും ചെറു മക്കളും പുറത്ത് പോയ സമയത്താണ് തെരുവ് നായ ആക്രമണമുണ്ടായത്. വീട്ടിൽ മകന്റെ ഭാര്യ ഉണ്ടായിരുന്നു. ഇവർ കാണുമ്പോഴേക്കും നായ കാർത്ത്യായനിയമ്മയെ കടിച്ചുകുടഞ്ഞിരുന്നുവെന്നാണ് പറയുന്നത്. മുഖംമുഴുവൻ ചോരയുമായി കാർത്ത്യായനി അമ്മ മുറ്റത്ത് വീണ് കിടക്കുന്നത് കണ്ടത്.  മുഖമാകെ നായ കടിച്ചെടുത്ത നിലയിലാണ്. കണ്ണുകളും നഷ്ടപെട്ടു. ഉടൻ ആശുപത്രിയിൽ എത്തിച്ചെങ്കിലും ജീവൻ രക്ഷിക്കാനായില്ല. സ്ഥലത്ത് തെരുവ് നായ ശല്യം രൂക്ഷമാണെന്ന് പ്രദേശവാസികൾ പറയുന്നു.

മാധബി ബുച്ച് ഹാജരാകണം, ലോക്പാൽ നിർദ്ദേശം, മഹുവ മൊയിത്ര എംപി അടക്കം നൽകിയ പരാതിയിൽ നടപടി",right
"മഹാ കുംഭമേളക്കിടെ ബാരിക്കേഡ് തകര്‍ന്ന് 30 മരണം; 60 പേര്‍ക്ക് പരുക്ക്| മഹാ കുംഭമേളയ്ക്കിടെ പുലർച്ചെയുണ്ടായ അപകടത്തിൽ 30 മരണം . വിശദാംശങ്ങള്‍ പുറത്തുവിട്ട് യു.പി. പൊലീസ് . 25 പേരെ തിരിച്ചറിഞ്ഞു. 60 പേര്‍ക്ക് പരുക്കേറ്റു .

പുലര്‍ച്ചെ ഒന്നിനും രണ്ടിനുമിടയിലായിരുന്നു അപകടം. ബാരിക്കേഡ് തകര്‍ന്നതാണ് കാരണം. ഹെല്‍പ് ലൈന്‍ നമ്പര്‍– 1920

പരുക്കേറ്റവരുടെയും വിവരങ്ങൾ പുറത്തുവിടാത്ത സർക്കാർ നടപടി വിവാദമായിരുന്നു. മരിച്ചവരുടെ കുടുംബാംഗങ്ങളുടെ ദുഃഖത്തിൽ പങ്കുചേരുന്നു എന്നും പരുക്കേറ്റവർ  സുഖം പ്രാപിക്കട്ടെ എന്നും പ്രധാനമന്ത്രി പ്രതികരിച്ചു. സ്ഥിതി നിയന്ത്രണ വിധേയം എന്ന് മുഖ്യമന്ത്രി യോഗി ആദിത്യനാഥ് അറിയിച്ചു.

മഹാ കുംഭമേളയിലെ സുപ്രധാന ദിനമായ മൗനി അമാവാസിയായ ഇന്ന് ഗംഗ യമുന സംഗമസ്ഥാനത്തെ സ്നാനത്തിന് 10 കോടി പേരെയാണ്  പ്രതീക്ഷിച്ചിരുന്നത്. എന്നാൽ അർദ്ധരാത്രിയോടെ പ്രതീക്ഷിച്ചതിലും അധികം തീർത്ഥാടകർ സംഗം ഘാട്ടിലെത്തിയതോടെ ബാരിക്കേഡുകൾ തകർന്നു. വീണവർക്ക് മുകളിലൂടെ ജനക്കൂട്ടം നീങ്ങി.

മരിച്ചവരെയും പരിക്കേറ്റവരെയും കുറിച്ച് മൗനംപാലിച്ച മുഖ്യമന്ത്രി യോഗി ആദിത്യനാഥ് തീർത്ഥാടകർ ബാരിക്കേഡുകൾ മറികടന്നതാണ് അപകടകാരണമെന്നും സമീപത്തുള്ള ഘാട്ടുകളിൽ സ്നാനം നടത്താൻ തീർത്ഥാടകർ ശ്രദ്ധിക്കണമെന്നും നേരത്തെ പ്രതികരിച്ചു. പ്രധാനമന്ത്രി നരേന്ദ്ര മോദി മൂന്ന് തവണ യോഗി ആദിത്യനാഥുമായി സംസാരിച്ചു.

ആഭ്യന്തര മന്ത്രി അമിത് ഷായും മറ്റ് കേന്ദ്രമന്ത്രിമാരും സ്ഥിതി വിലയിരുത്തി.

അധികമായി വിന്യസിച്ച എന്‍ഡിആര്‍എഫ് സംഘങ്ങൾ തീർത്ഥാടകരെ പല ഘാട്ടുകളിലേക്കായി തിരിച്ചുവിട്ടതോടെ തിരക്ക് കുറഞ്ഞു",neutral
"‘സന്തോഷത്തോടെയല്ല ഞാൻകമലയ്ക്ക് വോട്ടു ചെയ്തത്’ ക്യാമ്പസുകളിൽ പലസ്തീൻ അനുകൂല പ്രകടനങ്ങൾ സജീവമായുണ്ട്. ട്രംപ് ഉയർത്തുന്ന ഭീഷണികളെക്കുറിച്ചുള്ള ബോധ്യവുമുണ്ട്. ഇപ്പോൾ ഒലിഗാർക്കിയെപ്പറ്റി പറയുന്നുണ്ടെങ്കിലും ഡെമോക്രാറ്റുകൾ അധികാരത്തിലേറിയ ശേഷം ബൈഡൻ പ്രതീക്ഷകളഞ്ഞു. ആരു ജയിച്ചാലും വ്യത്യാസമുണ്ടാകില്ലെന്ന തോന്നൽ വന്നു. ആദ്യത്തെ തവണ യുവാക്കൾക്കിടയിൽ യുണൈറ്റഡ് സ്റ്റേറ്റ്സിലെ ഏഴു സ്റ്റേറ്റ്സിൽ മുൻതൂക്കം നേടിയ ട്രമ്പ് ഇത്തവണ 17 സ്റ്റേറ്റുകളിൽ ലീഡ് നേടി.
പോർട്ട്ലൻഡ് സ്റ്റേറ്റ് യൂണിവേഴ്സിറ്റിയിൽ എം.എസ്. കമ്പ്യൂട്ടർ സയൻസ് വിദ്യാർത്ഥിയായ നിരഞ്ജൻ ആർ. വർമ കമൽറാം സജീവുമായി സംസാരിക്കുന്നു.",left
"'യുഎസിലെത്താന്‍ ഒരു കോടി രൂപ നല്‍കി; 40 മണിക്കൂര്‍ ശുചിമുറി പോലും അനുവദിച്ചില്ല' |        1 ;       | അനധികൃത കുടിയേറ്റം | അനധികൃത കുടിയേറ്റക്കാര്‍ യു.എസില്‍ നിന്നും അനധികൃത കുടിയേറ്റത്തിന് പിടിയിലായി തിരികെ എത്തിച്ച ഇന്ത്യക്കാര്‍ സൈനിക വിമാനത്തില്‍ നേരിട്ടത് ദുരിത യാത്ര. കാലില്‍ ചങ്ങലയണിയിച്ചും കൈവിലങ്ങിട്ടുമാണ് വിമാനത്തില്‍ ഇരുത്തിയതെന്നും തുടര്‍ച്ചയായി 40 മണിക്കൂര്‍ ശുചിമുറി പോലും ഉപയോഗിക്കാന്‍ അനുവദിച്ചില്ല. യുഎസ് സൈന്യം മോശമായി പൊരുമാറിയെന്നും തിരിച്ചെത്തിയവര്‍ പറഞ്ഞു.  പത്ത് ദിവസം മുന്‍പ് യു.എസ്- മെക്സികോ അതിര്‍ത്തിയില്‍ വെച്ചാണ് പിടിയിലായതെന്ന് നാടുകടത്തപ്പെട്ടവര്‍ സര്‍ക്കാര്‍ ഉദ്യോഗസ്ഥരോട് പറഞ്ഞു.

നരകത്തേക്കാള്‍ മോശം എന്നാണ് 40 കാരനായ ഹര്‍വീന്ദര്‍ സിങ് യാത്രയെ വിശേഷിപ്പിച്ചത്. 'തുടര്‍ച്ചയായ അഭ്യര്‍ഥനയ്ക്ക് ശേഷമാണ് ശുചിമുറി അനുവദിച്ചത്. വാതില്‍ തുറന്ന് അകത്തേക്ക് തള്ളിയിടുകയായിരുന്നു. 40 മണിക്കൂര്‍ യാത്രയില്‍ കാര്യമായി ഭക്ഷണം കഴിക്കാന്‍ സാധിച്ചില്ല. കൈകള്‍ കെട്ടിയിട്ടിരുന്നു. മാനസികമായും ശാരിരികമായും ബുദ്ധിമുട്ടേറിയ യാത്രയായിരുന്നു' എന്നും അദ്ദേഹം ഇന്ത്യന്‍ എക്സ്പ്രസിനോട് പറഞ്ഞു.

'ഞങ്ങളെ മറ്റൊരു ക്യാപിലേക്ക് കൊണ്ടു പോകുകയാണെന്നാണ് കരുതിയത്. പൊലീസ് ഉദ്യോഗസ്ഥനാണ് ഇന്ത്യയിലേക്കാണെന്ന് അറിയിച്ചത്. കൈയില്‍ വിലങ്ങും കാലില്‍ ചങ്ങല കൊണ്ടും ബന്ധിച്ചിരുന്നു. അമൃത്സര്‍ എയര്‍പോര്‍ട്ടിലാണ് തുറന്നു തന്നത്', പഞ്ചാബില്‍ നിന്നുള്ള 36 കാരനായ ജസ്പാല്‍ സിങ് പറഞ്ഞു.

അനധികൃത ഇന്ത്യന്‍ കുടിയേറ്റക്കാരുമായി എത്തിയ യു.എസ് സൈനിക വിമാനം അമൃത്‍സറിലെ ശ്രീ ഗുരു റാംദാസ് ജി രാജ്യാന്തര വിമാനത്താവളത്തില്‍.

Also Read:ഇന്ത്യക്കാരെ തിരിച്ചയച്ചതിന് ഓരോ മണിക്കൂറിലും ട്രംപ് ചെലവിട്ടത് 25 ലക്ഷം രൂപ! കണക്കുകളിതാ..

കുട്ടികളെ ഒഴിവാക്കി മുതിര്‍ന്നവര്‍ക്ക്   യു.എസ് സൈന്യം നിര്‍ബന്ധമായി കൈവിലങ്ങിട്ടെന്ന്  തിരിച്ചെത്തിയവര്‍ പറഞ്ഞതായി  പഞ്ചാബ് സര്‍ക്കാര്‍ ഉദ്യോസ്ഥനെ ഉദ്ധരിച്ച് ടൈംസ് ഓഫ് ഇന്ത്യ റിപ്പോര്‍ട്ട് ചെയ്തു. ഇക്കാര്യം തനിക്ക് സ്ഥിരീകരിക്കാൻ കഴിയില്ലെന്നും അദ്ദേഹം വ്യക്തമാക്കി.

USBP and partners successfully returned illegal aliens to India, marking the farthest deportation flight yet using military transport. This mission underscores our commitment to enforcing immigration laws and ensuring swift removals.If you cross illegally, you will be removed.pic.twitter.com/WW4OWYzWOf

നാടുകടത്തപ്പെട്ടവരെ യുഎസിലെത്താൻ സഹായിച്ചത് ആരാണെന്നും അനധികൃത കുടിയേറ്റ ഏജന്‍റുമാർക്ക് അവർ എത്ര പണം നൽകിയെന്നത് അന്വേഷണ ഉദ്യോഗസ്ഥർ പരിശോധിക്കുമെന്നുമാണ് വിവരം. പണം നല്‍കിയവരാല്‍ വഞ്ചിക്കപ്പെട്ടെന്നാണ് തിരിച്ചെത്തിയവര്‍ കരുതുന്നതെന്ന് ഒരു പൊലീസ് ഉദ്യോഗസ്ഥന്‍ പറഞ്ഞു.

Also Read:'ഏഴാം കപ്പൽപ്പടക്ക് മുന്നിൽ പേടിക്കാത്ത ഇന്ദിര; വിശ്വഗുരുവിന് ഒന്നുറക്കെ കരഞ്ഞുകൂടെ?'

യുഎസിലേക്ക് കടക്കാന്‍ ഒരു കോടി രൂപ നല്‍കി എന്നാണ് ഒരു ഗുജറാത്തി കുടുംബം ഉദ്യോഗസ്ഥനോട് പറഞ്ഞത്. അമൃത്‌സറിലെ അതിർത്തി ഗ്രാമത്തിലെ യുവാവും തിരിച്ചെത്തിയവരിലുണ്ട്. ഇയാളുടെ കുടുംബം ഒന്നര ഏക്കർ സ്ഥലം വിറ്റ് 42 ലക്ഷം രൂപ ചെലവഴിച്ചാണ് അമേരിക്കന്‍ മോഹത്തിന് വിത്തിട്ടത്. ഏതാനും മാസങ്ങൾക്ക് മുന്‍പ് മെക്സിക്കോ വഴിയാണ് അയാള്‍ യുഎസിലെത്തിയത്.

ടെക്‌സാസിലെ സാൻ അന്‍റോ്റോണിയോയിൽ നിന്നും നാടുകടത്തിയ ഇന്ത്യക്കാരുമായെത്തിയ ആദ്യവിമാനം ബുധനാഴ്ച ഉച്ചയ്ക്ക് 1.30 ഓടെയാണ് അമൃത്‍സറിലെ ശ്രീ ഗുരു റാംദാസ് ജി രാജ്യാന്തര വിമാനത്താവളത്തിലിറങ്ങിയത്. തിരിച്ചെത്തിയവരിലുണ്ടായിരുന്ന പഞ്ചാബ്, ഹരിയാന എന്നിവിടങ്ങളില്‍ നിന്നുള്ളവര്‍ റോഡ് മാര്‍ഗം വീടുകളിലേക്ക് പോയി. ഗുജറാത്തടക്കം മറ്റു സംസ്ഥാനങ്ങളിലുള്ളവര്‍ക്ക് വിമാന സൗകര്യം ഏര്‍പ്പാടാക്കിയിരുന്നു.

ചരിത്രത്തിലാദ്യമായാണ് ഇന്ത്യന്‍ കുടിയേറ്റക്കാരെ സൈനിക വിമാനത്തില്‍ തിരിച്ചയക്കുന്നത്. ഇതിന് മുന്‍പ് 2024 ഒക്ടോബറിലാണ് അനധികൃത കുടിയേറ്റക്കാരെ ഇന്ത്യയിലേക്ക് തിരിച്ചയച്ചത്. അന്ന് ചാര്‍ട്ടേഡ് വിമാനത്തിലായിരുന്നു ഇന്ത്യക്കാര്‍ നാട്ടിലേക്ക് തിരിച്ചെത്തിയത്.",neutral
"2024  യുദ്ധമല്ല, ചർച്ചയും നയതന്ത്രവുമാണ് വേണ്ടത്, ഭീകരവാദത്തിനെതിരായ പോരാട്ടത്തിൽ ഇരട്ടത്താപ്പ് പാടില്ലെന്നും മോദി -            2024 - മോസ്കോ: ലോക സുരക്ഷയ്ക്ക് യുദ്ധമല്ല വേണ്ടതെന്നും ചർച്ചയും നയതന്ത്രവും ആണ് ആവശ്യമെന്നും ബ്രിക്സ് ഉച്ചകോടിയിൽ നരേന്ദ്ര മോദി. ഭീകരവാദത്തിനെതിരായ പോരാട്ടത്തിൽ ഇരട്ടത്താപ്പ് പാടില്ലെന്നും മോദി പറ‌ഞ്ഞു. എല്ലാ രാജ്യങ്ങളും ഒന്നിച്ച് നിന്ന് ഭീകരവാദത്തെയും യുവാക്കളെ മതമൗലികവാദികളാക്കാനുള്ള നീക്കത്തെയും നേരിടണമെന്നും പ്രധാനമന്ത്രി ആവശ്യപ്പെട്ടു. ബ്രിക്സിലേക്ക് കൂടുതൽ രാജ്യങ്ങളെ കൊണ്ടു വരുന്നത് സമവായത്തിലൂടെയാകണമെന്നും മോദി നിർദ്ദേശിച്ചു.

റഷ്യയിലെ കസാനിൽ മോദി - ഷി ജിൻപിങ് കൂടിക്കാഴ്ച; സൈനിക പിന്മാറ്റത്തിന് ധാരണയായതിന് പിന്നാലെയുള്ള ചർച്ച നിർണായകം

അതേസമയം ബ്രിക്സ് ഉച്ചകോടിക്കായി റഷ്യയിലെ കസാനിൽ ഇന്നലെയെത്തിയ പ്രധാനമന്ത്രി നരേന്ദ്ര മോദിക്ക്‌ റഷ്യൻ പ്രസിഡന്റ് വ്ളാദിമിർ പുടിൻ ഉജ്വല സ്വീകരണമാണ് നൽകിയത്. ശേഷം ഇരുനേതാക്കളും കൂടിക്കാഴ്ച നടത്തുകയും ചെയ്തിരുന്നു. യുക്രൈമായുള്ള സംഘർഷം ചർച്ചയിലൂടെ പരിഹരിക്കണമെന്നാണ് മോദി പുടിനോട് ആവശ്യപ്പെട്ടത്. അതിനിടെ പ്രധാനമന്ത്രി നരേന്ദ്ര മോദിയും റഷ്യൻ പ്രസി‍ഡന്‍റ് വ്ലാഡിമിർ പുടിനുമായി നടന്ന കൂടിക്കാഴ്ചക്കിടയിലെ വീഡിയോയും സോഷ്യൽ മീഡിയയിൽ വൈറലായിട്ടുണ്ട്. ഇരുവരും തമ്മിലുള്ള കൂടിക്കാഴ്ചക്കിടയിലെ ഒരു രംഗമാണ് ഏവരുടെയും ശ്രദ്ധ പിടിച്ചുപറ്റിയത്. പുടിനും മോദിയും തമ്മിലുള്ള സംഭാഷണത്തിനിടയിൽ പുടിൻ ഇരുവരും തമ്മിലുള്ള ബന്ധത്തെക്കുറിച്ച് വർണിക്കുന്ന വീഡിയോ ആണ് ഇത്. മോദിയോടൊപ്പമുള്ള ചർച്ചക്ക് പരിഭാഷയുടെ ആവശ്യം വരില്ലെന്നും അത്രയേറെ ആഴത്തിലുള്ള ബന്ധമാണ് തമ്മിലുള്ളതെന്നുമാണ് പുടിൻ ചിരിച്ചുകൊണ്ട് പറഞ്ഞത്. ഇത് കേട്ട് മോദി സന്തോഷമടക്കാനാകാതെ പൊട്ടിച്ചിരിക്കുകയായിരുന്നു. ഇരുവരും പൊട്ടിച്ചിരിക്കുന്ന വീഡിയോ ആണ് സോഷ്യൽ മീഡിയയിൽ വൈറലായത്.

അതേസമയം റഷ്യയിലെത്തിയ പ്രധാനമന്ത്രി നരേന്ദ്ര മോദിയെ കൃഷ്ണഭജന്‍ പാടിയാണ് ഇന്ത്യൻ സമൂഹം സ്വീകരിച്ചത്. കസാനിലെ ഹോട്ടല്‍ കോര്‍സ്റ്റണില്‍ എത്തിയ മോദിയെ ഭജന്‍ പാടി സ്വീകരിക്കുന്ന വിഡിയോയും പുറത്തുവന്നിട്ടുണ്ട്. സ്വീകരണം ഏറ്റുവാങ്ങിയ പ്രധാനമന്ത്രി ഇന്ത്യന്‍ പ്രവാസികളെ അഭിവാദ്യം ചെയ്യുകയും ആശയവിനിമയം നടത്തുകയും ചെയ്തു.

ഏഷ്യാനെറ്റ് ന്യൂസ് വാർത്തകൾ തത്സമയം കാണാം",right
"അധികാരത്തിന്റെതോട്ടിക്കോലിൽ ചാരിയപൂരപ്പെരുമകൾ കൂട്ടായ ആഘോഷങ്ങളും ഉത്സവങ്ങളും അതിന്റെ കാലാകാലങ്ങളായുള്ള വികാസഗതികളുടെ വൈവിധ്യങ്ങളുമില്ലാതെ മനുഷ്യനാഗരികതയുടെ യാത്ര നടന്നിട്ടേയില്ല. ഇനിയങ്ങോട്ടും അതങ്ങനെത്തന്നെയായിരിക്കും. ഒറ്റയായൊറ്റയായി  ജീവിച്ചുമരിക്കുന്ന മനുഷ്യർ തങ്ങളുടെയുള്ളിലും  പുറത്തുമുള്ള വെറും ജന്തുവെന്ന അസ്തിത്വത്തിലേക്ക്  ഒതുങ്ങുകയോ ചുരുങ്ങുകയോ ചെയ്യുന്നവരാണ്.
ലോകത്തിന്റെ ഏതു ഭാഗത്തും ഏതു കാലത്തും ജീവിച്ചിരുന്നതും ജീവിച്ചുപോരുന്നതുമായ ജനസമൂഹവും സാമൂഹികമായ കൂട്ടിപ്പിടിത്തങ്ങൾ കൂടിയായി മാറുന്ന ഉത്സവങ്ങൾ ഉണ്ടാക്കിയെടുത്തിട്ടുണ്ട്. അത്തരം ആഘോഷങ്ങളുടെ ചരിത്രയാത്രകളിലെല്ലാം അതിന് കടന്നവരുന്ന വഴികളിലെ രാഷ്ട്രീയ, സമ്പദ് വ്യവസ്ഥയുടെയും രാഷ്ട്രീയ, സാമൂഹ്യാധികാര ബന്ധങ്ങളുടെയും ഛായകളും മുദ്രകളും ആവോളം ചാർത്തിക്കിട്ടുകയും ചെയ്യുന്നുണ്ട്. ചരിത്രനിരപേക്ഷമായ ഒരുത്സവവും നമ്മൾ കാണുന്നില്ല. കാലത്തിന് മാറ്റിവരയ്ക്കാനും നിറക്കൂട്ടുകൾ മാറ്റാനും കഴിയാതെപ്പോയ ഒരാഘോഷവും മനുഷ്യരുണ്ടാക്കുന്നില്ല. മാറാതെ നിവൃത്തിയില്ല എന്നത് അംഗീകരിക്കാതിരിക്കുക എന്നത് ഊർധ്വൻ വലിക്കുന്ന ഏതൊരു വ്യവസ്ഥയുടേയും സാമൂഹ്യഘടനയുടെയും പിടിച്ചുനിൽക്കാനുള്ള അവസാന പരിശ്രമമാണ്. അതൊരു നിലനിൽപ്പിന്റെ പ്രശ്നമായതുകൊണ്ടും ജീവന്മരണപ്പോരാട്ടമായതുകൊണ്ടും അത് കഴിയാവുന്നത്ര ഊർജ്ജത്തിൽ ശബ്ദമുണ്ടാക്കുകയും ചെയ്യും.
എന്നാലും കാലം അതിന്റെ ക്ഷമാപൂർവമുള്ള കാത്തിരിപ്പിലൊരു ദശയിൽ അതിനെ മാറ്റി വരയ്ക്കുകതന്നെ ചെയ്യും. അത്തരമൊരു അനിവാര്യ പരിവർത്തനത്തിന് മുമ്പുള്ള വെപ്രാളവും  ആക്രോശവുമാണ് കേരളത്തിലെ പൂരപ്പറമ്പുകളിൽ നിന്ന് നാം കേൾക്കുന്നത്.
കേരളത്തിലെ ക്ഷേത്രങ്ങളുമായി ബന്ധപ്പെട്ടൊരു പ്രശ്നം മാത്രമല്ല ഇത്. കേരളത്തിലെ സാമൂഹ്യാഘോഷങ്ങളുടെയും അതിന്റെ ചരിത്രപരമായ രൂപപെടലുകളുടെയും പ്രശ്നമാണ്. അത്തരം ആഘോഷങ്ങളിലും ഉത്സവങ്ങളിലും ശക്തമായ സ്വാധീനമായും അതിന്റെ നടത്തിപ്പുതറകളായും പ്രവർത്തിച്ച മത, സാമുദായിക വ്യവസ്ഥയുടെ പ്രശ്നം കൂടിയാണത്. ഒരു ആധുനിക ജനാധിപത്യ സമൂഹമായി പരിവർത്തിക്കപ്പെടാനുള്ള ചരിത്രപരമായ യാത്രയിൽ അനിവാര്യമായും ദുർബ്ബലമാക്കപ്പെടുകയും വിസ്മൃതമാവുകയും ചെയ്യേണ്ടുന്ന സാമൂഹ്യാധികാരബന്ധങ്ങളുടെയും അവയുടെ സാംസ്ക്കാരിക ശേഷിപ്പുകളുടെയും പ്രശ്നം കൂടിയാണത്.
വെടിക്കെട്ടിനും ആനകളെ ഉത്സവാവശ്യങ്ങൾക്ക് ഉപയോഗിക്കുന്നതിലുമുള്ള നിബന്ധനകൾ കർക്കശമാക്കുന്നത് പൂരങ്ങളെയും അതുവഴി ഹിന്ദു ക്ഷേത്രാചാരങ്ങളെയും ആഘോഷങ്ങളെയും തകർക്കാനാണെന്നാണ് വാദം. വലതുപക്ഷ സംഘങ്ങളുടെ സമാനമായ വാദങ്ങളുയർത്തിയാണ് മുഖ്യധാര ഇടതുപക്ഷവും ഇതിനോട് പ്രതികരിക്കുന്നത്.
കേരളത്തിലെ ഉത്സവങ്ങളുമായി ബന്ധപ്പെട്ട് വെടിക്കെട്ടിനും  ആനയെഴുന്നെള്ളിപ്പിനും ഏർപ്പെടുത്തുന്ന നിബന്ധനകളാണ് നിലവിൽ വലിയ എതിർപ്പുകൾ നേരിടുന്നത്. വെടിക്കെട്ടിനും ആനകളെ ഉത്സവാവശ്യങ്ങൾക്ക് ഉപയോഗിക്കുന്നതിലുമുള്ള നിബന്ധനകൾ കർക്കശമാക്കുന്നത് പൂരങ്ങളെയും അതുവഴി ഹിന്ദു ക്ഷേത്രാചാരങ്ങളെയും ആഘോഷങ്ങളെയും തകർക്കാനാണെന്നാണ് വാദം. സ്വാഭാവികമായും ആ വാദം കൂടുതലായും ഉയർത്തുന്നത് വലതുപക്ഷ സംഘങ്ങളും ഹിന്ദുത്വ രാഷ്ട്രീയ സംഘടനകളുമാണ്. എന്നാൽ കുറച്ചുനാളുകളായി കാണുന്ന നിർഭാഗ്യകരമായ മറ്റൊരു വസ്തുത, ഹിന്ദു ക്ഷേത്രാചാരങ്ങളെ തകർക്കാണെന്ന വാചകമൊഴിവാക്കിയാൽ സമാനമായ വാദങ്ങളുയർത്തിയാണ് മുഖ്യധാര ഇടതുപക്ഷവും ഇതിനോട് പ്രതികരിക്കുന്നത് എന്നാണ്.
കേരളത്തിലെ ക്ഷേത്രങ്ങളുമായി ബന്ധപ്പെട്ട മിക്ക ഉത്സവാഘോഷങ്ങളും ചരിത്രപരമായി ജാതിവ്യവസ്ഥയുടെയും അതിന്റെ തൊട്ടുകൂടായ്മയടക്കമുള്ള ആചാരകാർക്കശ്യങ്ങളുടെയും രൂപകങ്ങളും  പ്രതീകങ്ങളും നിറഞ്ഞതാണ്. അതിനെ ഒരു പൊതുജനാഘോഷം എന്ന് വിളിക്കാൻ കഴിയാത്ത വിധത്തിലാണ് അതിന്റെ ഘടനാക്രമീകരണങ്ങളെന്ന് കേരളത്തിലെ ഏത് പ്രമുഖ ഹൈന്ദവ ക്ഷേത്രോത്സവവും ബന്ധപ്പെട്ട ചടങ്ങുകളും നമ്മെ ബോധ്യപ്പെടുത്തും.
പൊതുസമൂഹത്തിൽനിന്ന് ഒരു പരിധി വരെ ഇല്ലാതാക്കാൻ കഴിഞ്ഞ ജാതിവിവേചനത്തിന്റെയും തൊട്ടുകൂടായ്‌മയുടെയും പ്രത്യക്ഷരൂപങ്ങൾ യാതൊരു ഭീതിയും ലജ്ജയും കൂടാതെ ആനപ്പുറത്തെഴുന്നള്ളുന്ന കാഴ്ചകളാണ് ക്ഷേത്രോത്സവങ്ങൾ നിറയെ കാണാനാവുക. ആധുനിക സാങ്കേതികവിദ്യകളുടെ സഹായവും ഒപ്പം പുതിയ കാലത്തിന്റെ അനിവാര്യമായ ചില കൊടുക്കൽ വാങ്ങലുകളും മാറ്റിനിർത്തിയാൽ, വേണമെങ്കിൽ 20-ാം നൂറ്റാണ്ടിന്റെ ആദ്യ പകുതിയിലേക്ക് പറിച്ചുനട്ടാലും വലിയ കാലവൈരുധ്യമൊന്നും തോന്നാത്ത വിധത്തിലാണ് ക്ഷേത്രോത്സവങ്ങളിലെ ജാത്യാധികാരഘടനയുടെ നടത്തിപ്പ് ക്രമീകരണങ്ങൾ. അതുകൊണ്ടുതന്നെ ഇത്തരം ഉത്‌സവങ്ങൾ ആത്യന്തികമായി സാധൂകരിക്കുകയും നിലനിർത്തുകയും ചെയ്യുന്നത് ബ്രാഹ്മണ്യ മൂല്യബോധത്തിലധിഷ്ഠിതമായ സവർണ്ണാധികാര സാമൂഹ്യഘടനയെയാണ്.
ഒരു ആധുനിക ജനാധിപത്യ സമൂഹമായി വികസിക്കുമ്പോൾ സ്വാഭാവികമായും ആ സമൂഹത്തിന്റേതായ ഉത്സവങ്ങളും ആഘോഷങ്ങളും വികസിച്ചുവരേണ്ടതുണ്ട്. അതിന്റെ സാംസ്ക്കാരിക പരിസരവും മൂല്യബോധവും മതേതരവും ജനാധിപത്യസംസ്‌ക്കാരം നിറഞ്ഞതുമായിരിക്കും.
എന്നാൽ, അത്തരത്തിലൊരു കള്ളിയിലേക്ക് മാത്രമായി കേരളത്തിലെ ഉത്സവങ്ങളെ ചുരുക്കാനാവില്ല. അങ്ങനെ ചെയ്‌താൽ അത് ഒരു ജനസമൂഹത്തിന്റെ പലതരത്തിലുള്ള അസ്തിത്വ ധാരകളെ നിഷേധിക്കുകയായിരിക്കും.
മനുഷ്യർക്ക് ആൾക്കൂട്ടങ്ങളുടെ ആഘോഷങ്ങളില്ലാതെ ഒരു സമൂഹമായി മുന്നോട്ടുപോവുക സാധ്യമല്ല. അത് പല തരത്തിലും രൂപപ്പെടും. ജാതി, ജന്മി, നാടുവാഴിത്ത വ്യവസ്ഥയുടെ നീണ്ട രാഷ്ട്രീയ, സാമൂഹ്യാധികാര കാലങ്ങളിൽ ഉരുത്തിരിഞ്ഞുവന്ന ഇന്നത്തെ ഉത്സവഘടനകളിൽ ആ സാമൂഹ്യവ്യവസ്ഥയുടെ അധീശമൂല്യബോധം തന്നെയാണ് പ്രബലമായി നിലനിൽക്കുന്നത്. അതിന്റെ നടത്തിപ്പ് ചുമതലയും അവകാശവും അധികാരവും സവർണ്ണ ജാതിക്കാർക്കാണ്. കേരളത്തിൽ പിന്നീട് സവർണ്ണരുടെ മേൽക്കോയ്മയിലല്ലാത്ത, അവർണ്ണ സമുദായക്കാർ നടത്തിപ്പ് മേൽനോട്ടമുള്ള ക്ഷേത്രങ്ങളിലും സവർണ്ണ ക്ഷേത്രോത്സവങ്ങളുടെ അനുകരണം മാത്രമാണ് നടക്കുന്നത്. അതിനെ മറികടക്കുന്നൊരു വഴി തെളിഞ്ഞുവന്നില്ല. ഒരുതരത്തിൽ സവർണ്ണ മേൽക്കോയ്മയുടെ മൂല്യബോധവുമായി സന്ധി ചെയ്യുകയും അതിനെ ആന്തരികവത്ക്കരിക്കുകയും ചെയ്തതാണ് കേരളത്തിലെ പിന്നാക്ക ജാതിവിഭാഗങ്ങളുടെ സാംസ്ക്കാരിക ഇടപെടലുകളിലുണ്ടായ ഏറ്റവും പിന്തിരിപ്പനും പ്രബലവുമായ പ്രവണത. അരുവിപ്പുറത്ത് നാരായണഗുരു മുങ്ങുകയും പൊങ്ങുകയും ചെയ്തപ്പോൾ കയ്യിലുണ്ടായിരുന്ന കല്ല് ദൈവമായിരുന്ന ശിവനല്ല, മറിച്ച് ജാതിയുടെ സാമൂഹ്യാധികാരത്തിന്റെ തലയ്ക്കടിക്കുന്ന കല്ലുളിയായിരുന്നു. എന്നാൽ ആ കല്ലുളിയെ തേച്ചുമിനുക്കി വീണ്ടും ബ്രാഹ്മണ്യശാസനങ്ങൾക്ക് പാകമായ ശിവനാക്കി മാറ്റുകയാണ് ശ്രീനാരായണ പ്രസ്ഥാനങ്ങളടക്കമുള്ള പിന്നാക്ക സാമൂഹ്യ പ്രസ്ഥാനങ്ങൾ കേരളത്തിൽ ചെയ്തത്. സവർണ്ണ, ബ്രാഹ്മണ്യ സാമൂഹ്യാധികാരത്തിന്റെ സാംസ്കാരിക ഉത്‌സവങ്ങളിൽ മാറ്റമൊന്നും വരാതെ തുടർന്നുപോകുന്നതും ഇത്തരത്തിൽ അതിന്റെ ചരിത്ര സാംഗത്യം ചോദ്യം ചെയ്യപ്പെടാത്തത്തുകൊണ്ടാണ്.
ഈ ഉത്സവങ്ങളെല്ലാം നേരത്തെ പറഞ്ഞപോലെ ഒരു ജനതയുടെ, സമൂഹത്തിന്റെ കൂട്ടായ ആഘോഷങ്ങൾക്കുള്ള സാമൂഹ്യമായും അനിവാര്യമായ ആവശ്യത്തെ വ്യാജമായെങ്കിലും തൃപ്തിപ്പെടുത്തുന്നതുകൊണ്ടുകൂടിയാണ് നിലനിൽക്കുന്നത്. നാം കാണേണ്ട വസ്തുത, മറ്റൊരു തരത്തിലുള്ള സാമൂഹ്യഘോഷ പദ്ധതിയും ഇവിടെ ഉരുത്തിരിഞ്ഞുവന്നതുമില്ല എന്നാണ്. അതിലാണ് ഈ പ്രശ്നം വലിയൊരു പ്രതിസന്ധിയായി മാറുന്നതും.  ഒരു ആധുനിക ജനാധിപത്യ സമൂഹമായി വികസിക്കുമ്പോൾ സ്വാഭാവികമായും ആ സമൂഹത്തിന്റേതായ ഉത്സവങ്ങളും ആഘോഷങ്ങളും വികസിച്ചുവരേണ്ടതുണ്ട്. അതിന്റെ സാംസ്ക്കാരിക പരിസരവും മൂല്യബോധവും മതേതരവും ജനാധിപത്യസംസ്‌ക്കാരം നിറഞ്ഞതുമായിരിക്കും. ഇതെല്ലാം വളരെ ആദർശാത്മകവുമായ തരത്തിൽ സംഭവിക്കുമെന്നല്ല, മറിച്ച് ആ ഗതിയിലായിരിക്കും അതിൻ്റെ വികാസപദ്ധതി എന്നാണ്.
എന്നാൽ, കേരളീയ സമൂഹത്തിന്റെ ആധുനിക ജനാധിപത്യ സമൂഹമെന്ന നിലയിലേക്കുള്ള വളർച്ചയിൽ ഈയൊരു ഘടകം അതിന്റെ ആദ്യകാലങ്ങൾക്കുശേഷം മുരടിച്ചുപോയി. അതങ്ങനെ നിലച്ചുപോയി എന്നുമാത്രമല്ല, നവോത്ഥാനകാലവും കൊളോണിയൽ ആധുനികതയുടെ ബഹുധാരാപ്രവാഹവും കമ്മ്യൂണിസ്റ്റ് രാഷ്ട്രീയസമരവും എല്ലാം ചേർന്ന് ഏതാണ്ടു മുക്കാലും തകർത്ത സാമ്പ്രദായിക സവർണ്ണ ജാതി  ജീർണ്ണതയുടെ പ്രതീകങ്ങളും മൂല്യങ്ങളും മാത്രമല്ല, അവയുടെ സാമൂഹ്യാധികാര പ്രയോഗങ്ങൾ വരെ എടുപ്പുകെട്ടുകളും കെട്ടുകാഴ്ചകളുമായി കേരളീയ സമൂഹത്തിലേക്ക് തിരിച്ചുവരുന്നുണ്ട്. ഈ തിരിച്ചുവരവിനെ സാധ്യമാക്കിയത്  ജാതി, ജന്മി, നാടുവാഴിത്ത രാഷ്ട്രീയ, സാമൂഹ്യാധികാരത്തിന്റെ അവശേഷിപ്പുകളുമായും അവയുടെ സാംസ്ക്കാരിക പ്രയോഗങ്ങളുമായി ഇടതുപക്ഷമടക്കമുള്ള മതേതര രാഷ്ട്രീയ പ്രയോഗമണ്ഡലമുണ്ടാക്കിയ വിധേയസമാനമായ ഒത്തുതീർപ്പാണ്.
ജന്മിത്വവ്യവസ്ഥ അവസാനിക്കുകയും ജാതിവ്യവസ്ഥയുടെ പ്രകടമായ അധികാരരൂപങ്ങൾ മറിഞ്ഞുവീഴുകയും ചെയ്തപ്പോൾ സംഭവിക്കേണ്ടിയിരുന്നത് ഈ ഉത്സവാഘോഷങ്ങളും ജനാധിപത്യപരമായി പരിവർത്തിക്കപ്പെടുക എന്നതായിരുന്നു.
ഇത്രയൊക്കെയായാലും 20-ാം നൂറ്റാണ്ടിന്റെ ആദ്യ പകുതിയിലെ നീറിപ്പിടിച്ച രാഷ്ട്രീയ, സാമൂഹ്യ സമരങ്ങളുടെ ഫലമായി അതിന്റെ രണ്ടാം പകുതിയിൽ കേരളീയ സമൂഹത്തിലുണ്ടായ മാറ്റങ്ങൾ ഇത്തരം ഉത്സവാഘോഷങ്ങൾക്കുള്ളിൽ പ്രതിഫലിക്കാനുള്ള പ്രവണത കാണിച്ചിരുന്നു. ആധുനിക ജനാധിപത്യ സമൂഹത്തിന്റേതായ തനത് ആഘോഷങ്ങളോ ഉത്സവങ്ങളോ ആ മട്ടിൽ വികസിച്ചുവന്നില്ല എങ്കിലും, പൂരങ്ങളും ഉത്സവങ്ങളുമൊക്കെ അതിന്റെ മതാത്മകതയെക്കാളേറെ അവയുടെ സാമൂഹ്യമായ മനുഷ്യകൂട്ടായ്മയുടെ ഒരു സ്ഥലത്തെ ദുർബ്ബലമായെങ്കിലും തൊടുന്നവയായി മാറിത്തുടങ്ങിയിരുന്നു.
വാസ്തവത്തിൽ മിക്ക ഉത്സവങ്ങൾക്കും പൂരങ്ങൾക്കും പിന്നിലുമുള്ള ചോദനകൾ കാർഷിക സംസ്കൃതിയുമായി ബന്ധപ്പെട്ടവയാണ്.  വിത്തുവിതയും  വിളവെടുപ്പും  ഭൂമിയുടെ ഉർവ്വരതയോടെയുമൊക്കെയാണ് ഭഗവതിക്കാവുകളിലെ വേലപൂരങ്ങളിലടക്കം സമൃദ്ധമായി നമുക്ക് കാണാവുന്നതും. കൊയ്ത്തൊഴിഞ്ഞ പാഠങ്ങളിലേക്കിറങ്ങു ആഘോഷിക്കുന്ന സമൂഹം മതവിശ്വാസമെന്നതിനേക്കാൾ നിലനില്പിന്റെയും സാമൂഹ്യമായ, സംഘരൂപത്തിലുള്ള നിലനില്പിന്റെയും വിജയകരമായ മറ്റൊരു കാലത്തിന്റെ കടന്നുപോക്കിനെയാണ് ആഘോഷിക്കുന്നത്. ദൈവങ്ങൾക്കായി ആഘോഷിക്കുകയായിരുന്നില്ല മനുഷ്യർ; മറിച്ച്, ആഘോഷങ്ങൾക്കിടയിലേക്ക് ദൈവത്തെ കയറ്റിവെക്കുകയായിരുന്നു. കാലക്രമേണ അത്തരം ആഘോഷങ്ങളുടെ അടിത്തറയായ കാർഷിക, സാമൂഹ്യയുക്തികൾ ദുർബ്ബലമാവുകയും രാഷ്ട്രീയ, സമ്പദ് വ്യവസ്ഥയിലെ അധികാരഘടനകളുടെ  പ്രതീകാത്മവും വാസ്തവികവുമായ പ്രയോഗശാലകളിലൊന്നായി ഉത്‌സവാഘോഷങ്ങൾ പരിവർത്തിക്കപ്പെടുകയും ചെയ്തു.
ജന്മിത്വവ്യവസ്ഥ അവസാനിക്കുകയും ജാതിവ്യവസ്ഥയുടെ പ്രകടമായ അധികാരരൂപങ്ങൾ മറിഞ്ഞുവീഴുകയും ചെയ്തപ്പോൾ സംഭവിക്കേണ്ടിയിരുന്നത്, ഈ ഉത്സവാഘോഷങ്ങളും ജനാധിപത്യപരമായി പരിവർത്തിക്കപ്പെടുക എന്നതായിരുന്നു. ഒരു ചെറിയ അളവിൽ അതിലേക്കുള്ള യാത്രയുണ്ടായി എന്ന് നമുക്ക് കാണാം. എന്നാലത് അധികകാലം നീണ്ടുനിന്നില്ല. അതിന്റെ കാരണങ്ങൾ പലതാണ്.ഒന്നാമതായി, അത്തരത്തിലൊരു ആധുനിക ജനാധിപത്യ സാമൂഹ്യ ആഘോഷയുക്തിയെ വഹിക്കാൻ ശേഷിയോ സന്നദ്ധതയോ പരിവർത്തനസാധ്യതയോ ഉള്ളതല്ല ഇത്തരം ഉത്സവാഘോഷങ്ങളുടെ നിലവിലെ ചട്ടക്കൂടും ഘടനയും നടത്തിപ്പ് യുക്തിയും എന്നതാണ്. അതിന്റെ കാർഷിക, സാമൂഹ്യ കൂട്ടായ്മയുടെയും ആഘോഷങ്ങളുടെയും യുക്തിയിൽനിന്ന് ഏറെ മാറിപ്പോയ, ജാതിവ്യവസ്ഥയുടെയും  ബ്രാഹ്‌ണ്യമൂല്യബോധത്തിന്റെയും  യുക്തിയുടെ അധിനിവേശത്തിന് കീഴ്‌പ്പെട്ട ഒന്നായി ഇത്തരം ഉത്സവങ്ങൾ മാറിയിരുന്നു. അതിലേക്ക് ആധുനിക ജനാധിപത്യ മനുഷ്യന്റെ ആഘോഷയുക്തിക്ക് പ്രവേശനം കിട്ടാനും നിലനിൽക്കാനും എളുപ്പമായിരുന്നില്ല. അതായത്, ആധുനിക ജനാധിപത്യ സമൂഹത്തിന്റെ ആഘോഷത്തെ ജൈവപരമായി വികസിപ്പിക്കുകയും നിലനിർത്തുകയും ചെയ്യുന്ന ആവാസവ്യവസ്ഥിതിയല്ല കേരളത്തിലെ ഉത്സവങ്ങളുടേത്.
കേരളീയ സമൂഹത്തിൽ തെരഞ്ഞെടുപ്പ് രാഷ്ട്രീയത്തിൽ ഹിന്ദുത്വ രാഷ്ട്രീയം ചെലുത്തുന്ന സ്വാധീനത്തെക്കാൾ എത്രയോ ഇരട്ടിയാണ് സാമൂഹ്യ, സാംസ്ക്കാരിക മേഖലകളിൽ അതിനുള്ള സ്വാധീനം.
ആ നിലയ്ക്ക് പിന്നെ സംഭവിക്കേണ്ടത്, ഇത്തരം ഉത്സവങ്ങൾ ദുർബ്ബലമാവുകയാണ്. എന്നാലത് സംഭവിച്ചില്ല. അതങ്ങനെ സംഭവിക്കാത്തതിൽ അത്ഭുതമില്ല. കാരണം, ഏതെങ്കിലും തരത്തിൽ, വ്യക്തികൾ എന്ന, ഉണ്ടുറങ്ങുകയും ഇണചേരുകയും ചെയ്യുന്ന, ജന്തുസഹജമായ ജീവിതവും അതിനപ്പുറം ജീവിക്കാനായി തൊഴിലെടുക്കുകയും നിർണ്ണയിക്കപ്പെട്ട പലവിധ സാമൂഹ്യവ്യവഹാരങ്ങളിൽ ഏർപ്പെടുകയും  ചെയ്യുന്ന, വ്യക്തിപരവും സാമൂഹ്യവുമായ യാന്ത്രികമായ ചട്ടപ്പടിജീവിതത്തിനുപുറത്ത്, ആനന്ദവാദത്തിന്റെ യുക്തിയിൽ, വ്യക്തിപരതക്ക് അപ്പുറത്തുള്ള, അസംബന്ധത്തിൽ ചെന്നുതൊടാവുന്ന ആഘോഷങ്ങൾ മനുഷ്യർക്ക് കൂടിയേ തീരൂ. യാന്ത്രികമായ അസംബന്ധ ജീവിതമെന്നു വിളിക്കാവുന്ന സാമൂഹ്യജീവിതത്തെ മറികടക്കാൻ മറ്റൊരു തരത്തിലുള്ള അസംബന്ധത്തെ മനുഷ്യരുണ്ടാക്കിയെടുക്കും. അതുകൊണ്ടുതന്നെ ആധുനിക ജനാധിപത്യ സമൂഹം അതിന്റേതായ ആഘോഷങ്ങളെ വികസിപ്പിക്കാത്തിടത്തോളം കാലം സകല പിന്തിരിപ്പൻ സ്വഭാവവുമുള്ള ഉത്സവങ്ങൾ കേരളീയർ കൊണ്ടാടും.
ജനാധിപത്യ സമൂഹത്തിലേക്കുള്ള പോക്കിൽ കേരളത്തിൽ പലതരം കലാ- സാംസ്‌കാരിക പ്രവർത്തനങ്ങളും വികസിച്ചുവരാനുള്ള പ്രവണത കാണിച്ചു. പുരാണകഥകളെ ഉപയോഗിച്ച് ഫ്യൂഡൽ സാമൂഹ്യഘടനയുടെ അധികാര പരിസരങ്ങളിൽ വളർന്ന കഥകളിയടക്കമുള്ള കലാരൂപങ്ങളിൽ നിന്ന് വ്യത്യസ്തമായി, നൂറുകണക്കിന് മനുഷ്യർക്ക് പ്രത്യേകിച്ച് മുന്നൊരുക്കമോ മുന്നറിവോ കൂടാതെ തങ്ങളുടെ ജീവിതാനുഭവങ്ങൾ കൊണ്ട് ആസ്വദിക്കാവുന്ന തരത്തിൽ നാടകങ്ങൾ, ചലച്ചിത്രങ്ങൾ, കഥാപ്രസംഗം എന്നിവയൊക്കെ കേരളത്തിൽ വ്യാപകമാകുന്നത് അക്കാലത്താണ്. ആധുനികതയുമായും പാശ്ചാത്യ ആധുനികതയുടെ സൗന്ദര്യബോധവുമായും മാർക്സിസം പോലുള്ള പ്രത്യയശാസ്ത്ര പദ്ധതികളുടെ സമരോർജ്ജവുമായും ഇഴചേർന്നുള്ള കലാ, സാംസ്ക്കാരിക പ്രവർത്തനങ്ങൾ ഇതിന്റെ ഭാഗമാണ്. കെ.പി.എ.സിയുടെനിങ്ങളെന്നെ കമ്മ്യൂണിസ്റ്റാക്കിമുതലുള്ള നാടകങ്ങളിൽ പലതും അങ്ങനെയൊരു രാഷ്ട്രീയ- സാംസ്ക്കാരിക മണ്ഡലത്തിലാണ് ഉണ്ടാകുന്നത്.
ഒരു ആധുനിക ജനാധിപത്യ സമൂഹത്തിനുവേണ്ട ആൾക്കൂട്ട ആഘോഷങ്ങൾ ജൈവികമായി  ഉരുത്തിരിയാത്തിടത്തോളം നിലവിലെ ക്ഷേത്രോത്സവങ്ങളടക്കമുള്ളവ മനുഷ്യരുടെ സാമൂഹ്യമായ ആഘോഷങ്ങളായി  തുടരുകതന്നെ ചെയ്യും.
സമാനപ്രമേയങ്ങളുള്ള ചലച്ചിത്രങ്ങളും അങ്ങനെയുണ്ടായി.നീലക്കുയിൽഎന്ന ചലച്ചിത്രം കേരളത്തിലെ വ്യാപാര സിനിമാലോകത്തിന്റെ ആദ്യകാലങ്ങളിലുണ്ടാകുമ്പോൾ അതിലെ കേന്ദ്രപ്രമേയം അന്നത്തെ നിലയിൽ പുരോഗമനപരമായ രാഷ്ട്രീയമായിരുന്നു. എന്നാൽ ഈയൊരു പ്രവണതയെ വളർത്താനോ അതിനെ പുതിയൊരു സാമൂഹ്യഭാവുകത്വമായി പരിവർത്തിപ്പിക്കാനോ നമുക്ക് കഴിഞ്ഞില്ല. സകല പിന്തിരിപ്പൻ ശക്തികൾക്കും ഏറിയും കുറഞ്ഞും വിലപേശൽ ശക്തിയുള്ള  ഒരു രാഷ്ട്രീയാധികാര മണ്ഡലം വളരെ വേഗം കേരളത്തിൽ സ്ഥാപിക്കപ്പെട്ടു. രാഷ്ട്രീയാധികാരമെന്നത്  എന്തെങ്കിലും സാമൂഹ്യക്ഷേമ പദ്ധതികൾക്കപ്പുറമുള്ള രാഷ്ട്രീയസമരത്തിലേക്ക് പരിവർത്തിപ്പിക്കേണ്ട ഒന്നാണെന്ന അടിസ്ഥാന വർഗ്ഗ രാഷ്ട്രീയത്തെ അതിവേഗം കയ്യൊഴിഞ്ഞ് മുഖ്യധാരാ ഇടതുപക്ഷത്തിനുണ്ടായ വേഷപ്പകർച്ച ഇതിന് ആക്കം കൂട്ടുകയും ചെയ്തു.
ഈയൊരു സന്ദിഗ്ധതയിലേക്കാണ് വലതുപക്ഷ രാഷ്ട്രീയവും ജാതിവ്യവസ്ഥയുടെ യാഥാസ്ഥിതിക സാമൂഹ്യാധികാരവും മൂല്യബോധങ്ങളും  അതിവേഗം കയറിയിരുന്നത്. കേരളത്തിലെ ഉത്സവങ്ങളിൽ കുറച്ചുകാലത്തേക്ക് ദുർബലമായിപ്പോയ മതാത്മകതയുടെ ജീർണ്ണതകളെ അത് പകയോടെ തിരിച്ചുവെക്കുകയാണ്. ഇത് കേവലം പൂരപ്പറമ്പുകളിലെ പ്രതിഭാസമല്ല എന്നതാണ് അതിനെ അപകടകരമായ മാറ്റമാക്കുന്നതും. ഇന്ത്യയിലൊട്ടാകെ ഹിന്ദുത്വ  വലതുപക്ഷ രാഷ്ട്രീയത്തിനുണ്ടായ മേൽക്കൈ ഇതിലുണ്ട്. കേരളീയ സമൂഹത്തിൽ തെരഞ്ഞെടുപ്പ് രാഷ്ട്രീയത്തിൽ ഹിന്ദുത്വ രാഷ്ട്രീയം ചെലുത്തുന്ന സ്വാധീനത്തെക്കാൾ എത്രയോ ഇരട്ടിയാണ് സാമൂഹ്യ, സാംസ്ക്കാരിക മേഖലകളിൽ അതിനുള്ള സ്വാധീനം.
വളരെ സ്വാഭാവികമായൊരു സംവിധാനം, മൂല്യബോധം എന്ന നിലയിലാണ് ഹിന്ദുത്വ രാഷ്ട്രീയത്തിന്റെ പ്രത്യയശാസ്ത്രപദ്ധതി കേരളീയ സമൂഹത്തിലേക്ക് വ്യാപിക്കുന്നത്. ഹിന്ദുത്വ രാഷ്ട്രീയം മാത്രമല്ലാത്ത, മറ്റ് മത യാഥാസ്ഥിതിക ശക്തികൾക്കും സ്വാഭാവികമായ മതബദ്ധ  സാമൂഹ്യസമ്മർദ്ദം ചെലുത്താൻ കഴിയുന്ന തികഞ്ഞ പിന്തിരിപ്പൻ സാമൂഹ്യഘടനയെ സാധ്യമാക്കുന്നൊരു അന്തരീക്ഷം കേരളത്തിലുള്ളതുകൊണ്ടുകൂടിയാണ് ഇത് നടക്കുന്നത്. അതുകൊണ്ടാണ് ആനകളെ എഴുന്നള്ളിക്കുമ്പോൾ ദിവസത്തിൽ; അവയ്ക്ക് എട്ട് മണിക്കൂർ വിശ്രമം വേണമെന്ന് പറയുന്ന നിബന്ധന കേട്ടാൽ, ‘പൂരം തകർക്കുന്നേ’ എന്നൊരു കമ്മ്യൂണിസ്റ്റ് പാർട്ടിക്കാരൻ മന്ത്രി വിലപിക്കുന്നത്. ഏതുതരം സാമൂഹ്യസംവിധാനത്തെയാണ് തങ്ങൾ പൊക്കിപ്പിടിക്കുന്നതെന്ന് അവർക്കറിയാഞ്ഞിട്ടല്ല, മറിച്ച്, അവർ കൂടി അതിന്റെ ഗുണഭോക്താക്കളും നടത്തിപ്പുകാരുമായി  മാറുകയാണ്.
കേരളത്തിലെ പൂരങ്ങളടക്കമുള്ള മതപരിസരങ്ങളിലെ ആഘോഷങ്ങളൊന്നും പുതിയ കാലത്തിന്റെ അതിവേഗം മാറുന്ന ഭാവുകത്വങ്ങളോട് സംവദിക്കാൻ കെൽപ്പുള്ളവയല്ല.
ഒരു ആധുനിക ജനാധിപത്യ സമൂഹത്തിനുവേണ്ട ആൾക്കൂട്ട ആഘോഷങ്ങൾ ജൈവികമായി  ഉരുത്തിരിയാത്തിടത്തോളം നിലവിലെ ക്ഷേത്രോത്സവങ്ങളടക്കമുള്ളവ മനുഷ്യരുടെ സാമൂഹ്യമായ ആഘോഷങ്ങളായി  തുടരുകതന്നെ ചെയ്യും. അവയുടെ ഉള്ളടക്കവും നടത്തിപ്പും പൊക്കിപ്പിടിക്കുന്നത് ജാതിവ്യവസ്ഥയുടെയും ജനാധിപത്യ വിരുദ്ധതയുടെയും മൂല്യങ്ങളെയാണ് എന്നത് വിസ്മരിക്കപ്പെടുകയും ചെയ്യും. അത്തരം ആഘോഷങ്ങളിലെ  മതാത്മകതയെ ദുർബ്ബലമാക്കാൻ അവ നടക്കുന്ന സമൂഹത്തിലെ മതബദ്ധതയും മതജീർണ്ണതയും ദുർബ്ബലമാകണം. പൂരത്തിന് കൊടിയേറുമ്പോൾ മാത്രമായി ആളുകൾ ആധുനിക, മതേതര, ജനാധിപത്യ മനുഷ്യനായി മാറില്ല. ആധുനിക ജനാധിപത്യ- മതേതര സമൂഹത്തിലെ പൂരങ്ങളിൽ മതാത്മകതയുടെ ജീർണ്ണബോധങ്ങളുടെ കുടമാറ്റം നടക്കില്ല. രാംലല്ലയുടെയും വില്ലുകുലച്ച ശ്രീരാമന്റെയും കുടകളുയർത്തുന്ന തൃശൂർ പൂരത്തിന്റെ കുടമാറ്റം അങ്ങനെയല്ലാതിരുന്ന ഒരു പൂരക്കാലത്തിൽനിന്ന് വ്യത്യസ്തമാകുന്നത് ഈ ഹിന്ദുത്വ രാഷ്ട്രീയത്തിന്റെ സാംസ്ക്കാരികാധിപത്യത്തിന്റെ ആക്രോശത്തിലാണ്. ഇതിനെ രാഷ്ട്രീയമായി നേരിടാതെ, അതിനെ പ്രത്യക്ഷമായ എതിർക്കാതെ പൂരം നടത്തിപ്പിൽ തങ്ങളും പിന്നിലല്ല എന്ന് തെളിയിക്കാനുള്ള ശ്രമമാണ് മുഖ്യധാരാ ഇടതുപക്ഷം നടത്തുന്നത്.
ഇടതുപക്ഷ രാഷ്ട്രീയത്തിനും ജനാധിപത്യ സമൂഹത്തിനും ഇത് വലിയ തിരിച്ചറിവാണ് ഉണ്ടാക്കിയെടുക്കുന്നത്. വലതുപക്ഷ ഹിന്ദുത്വ രാഷ്ട്രീയത്തിനും മറ്റ് മതങ്ങളുടെ യാഥാസ്ഥിതിക നേതൃത്വങ്ങൾക്കുമൊക്കെ ഇത്തരമൊരു മതബദ്ധ ആചാരപരതയിലേക്ക് ആഘോഷങ്ങളെ ചുരുക്കേണ്ടത് അവരുടെ നിലനിൽപ്പിനും വളർച്ചയ്ക്കുമുള്ള ഏറ്റവും ഉത്തമമായ പരിപാടിയാകുമ്പോൾ ഒരു ആധുനിക ജനാധിപത്യ സമൂഹത്തിന് ഇത് അതിന്റെ ജൈവികമായ മുന്നോട്ടുപോക്കിൽ നിന്ന് സ്വയം കുഴിച്ചിടുന്ന വാരിക്കുഴികളിലേക്കുള്ള എടുത്തുചാട്ടമാണ്.
കേരളത്തിലെ പൂരങ്ങളടക്കമുള്ള മതപരിസരങ്ങളിലെ ആഘോഷങ്ങളൊന്നും പുതിയ കാലത്തിന്റെ അതിവേഗം മാറുന്ന ഭാവുകത്വങ്ങളോട് സംവദിക്കാൻ കെൽപ്പുള്ളവയല്ല. മുഴുവൻ സമയവും ലോകത്തിലേക്ക് തുറന്നുവെച്ച ആശയവിനിമയ സാധ്യതകളുള്ള ഈ കാലത്തിൽ, ഒരു ഗൃഹാതൃത്വത്തിനപ്പുറമുള്ള നിലനിൽപ്പ് വാസ്തവത്തിൽ ഈ ആഘോഷങ്ങൾക്കില്ല എന്നതാണ് വസ്തുത. അതിന്റെ അവസാന വട്ടമാണ് ഇപ്പോളോടുന്നത്. ഇതുടൻ നിൽക്കും എന്നൊന്നുമല്ല; ഒരു ചരിത്രകാലമെന്ന നിലയിൽ ഇത് കുറച്ചു പതിറ്റാണ്ടുകൾക്കൂടി ഉണ്ടാകും. അതിനപ്പുറം ഇന്നത്തെ നിലയിൽ ഇത്തരം പൂരങ്ങളോ ആഘോഷങ്ങളോ നടത്തിക്കൊണ്ടുപോവുക സാധ്യമല്ല. കാരണം, അവയെ ആഘോഷിക്കുന്നൊരു സമൂഹം സാവകാശത്തിൽ ഇല്ലാതാകും. അതൊരു ചരിത്രപ്രക്രിയയാണ്. അതിന് അതിന്റേതായ സമയമെടുക്കും, എങ്കിലും അത് സംഭവിക്കുമെന്ന കാര്യത്തിൽ സംശയമൊന്നുമില്ല. പൂരങ്ങളൊക്കെ ഇല്ലാതാകുമെന്നല്ല, അതിന്റെ ആസ്വാദകരുടെ സ്വഭാവവും അതിന്റെതന്നെ ഉള്ളടക്കവും മാറാതെ തരമില്ല എന്നാണ്.
കൊയ്ത്തുകഴിഞ്ഞ പാടത്തു നടക്കുന്ന പൂരത്തിന്, പാടവും കൊയ്ത്തുമില്ലാതാകുന്നതോടെ പൂരാഘോഷം മാത്രമാവുകയും അതിന് മറ്റ് ആഘോഷയുക്തികൾ കണ്ടെത്തേണ്ടിവരികയും ചെയ്യും. അവിടെ മതരാഷ്ട്രീയം  സൗകര്യപൂർവ്വം കയറിയിരിക്കും.
എന്നാൽ അത്രയും കാലത്തേക്ക് ഇത്തരം ഉത്സവങ്ങളുടെ നേതൃത്വത്തിൽ ഉണ്ടാവുക ഹിന്ദുത്വ, മത യാഥാസ്ഥിതിക ശക്തികളായിരിക്കും. കാരണം, അതല്ലാത്ത സാമാന്യമായ മതേതര സ്വഭാവമുള്ള മനുഷ്യരുടെ മേൽക്കൈ സമൂഹത്തിൽ ദുർബ്ബലമാവുകയാണ്. അങ്ങനെയുള്ള മനുഷ്യരുടെ സാമൂഹ്യ, സൗന്ദര്യബോധത്തോട് പൂരങ്ങളടക്കമുള്ള ഉത്സവങ്ങൾക്ക് വളരെ ചെറിയ ചാർച്ച  മാത്രമേ പുലർത്താനാകുന്നുള്ളു. ഒരു കൗതുകം എന്ന നിലയിലല്ലാതെ അതിലേക്ക് ഊളിയിട്ടു മുഴുകാൻ വലിയൊരു വിഭാഗം മനുഷ്യർക്കുമാകാത്ത തരത്തിൽ ഡിജിറ്റൽ ലോകത്തിന്റെയടക്കമുള്ള സാധ്യതകളും മറ്റൊരു ജീവിതാവബോധവും അവരെ സ്വാധീനിക്കുകയാണ്. അവരൊഴിയുന്ന സ്ഥലത്തേക്ക് കൂടിയാണ് വലതുപക്ഷ, മത യാഥാസ്ഥിതിക ശക്തികൾ ആവേശത്തോടെ കയറിയിരിക്കുന്നത്.
പുതിയ ജീവിതഭാവുകത്വത്തിലേക്ക് സംക്രമിക്കുന്ന മനുഷ്യൻ പഴയ കാലത്തിന്റെ പ്രതീകങ്ങളെ വരെ ഉറയൂരിക്കളയും. എന്നാൽ ഈ ഭാവുകത്വ പരിണാമത്തിന്റെ രാഷ്ട്രീയ മണ്ഡലം ഇപ്പോഴും വലതുപക്ഷ രാഷ്ട്രീയ ജീർണ്ണതയോട്  ഏറ്റുമുട്ടി വിജയിക്കാൻ ശക്തമോ സജ്ജമോ അല്ല എന്നുണ്ട്. പുതിയ ലോകത്തെ അന്വേഷിക്കുന്ന കേരളീയർ കളഞ്ഞിട്ടുപോകുന്ന പൂരപ്പറമ്പുകളിലാണ് ഹിന്ദുത്വ രാഷ്ട്രീയത്തിന്റേതടക്കമുള്ള മതവൈതാളിക്കാർ കയറിയിരിക്കുന്നത്. ഇതിനെ പ്രതിരോധിക്കാൻ പൂരം നടത്തിപ്പ് വിപ്ലവപരിപാടിയാക്കുകയല്ല വേണ്ടത്, മറിച്ച് വലതുപക്ഷ രാഷ്ട്രീയ വിരുദ്ധമായ രാഷ്ട്രീയ, സാമൂഹ്യാന്തരീക്ഷത്തിലെ സംഘർഷം രൂക്ഷമാക്കുകയാണ്.
കാർഷിക സംസ്കൃതിയുടെ കാലബോധത്തിന്റെ ആഘോഷങ്ങളാണ് മലയാളിയുടെ മിക്ക ഉത്സവങ്ങളും. കാർഷിക സംസ്കൃതിയുടെ സ്വഭാവം തന്നെ വമ്പൻ മാറ്റത്തിന് വിധേയമായിക്കൊണ്ടിരിക്കുന്ന കേരളത്തിൽ അതുകൊണ്ടുതന്നെ അത്തരത്തിലൊരു ജൈവബന്ധം ഇത്തരം ആഘോഷങ്ങളുമായി മനുഷ്യർക്കുണ്ടാകില്ല. കെട്ടുകുതിരയോ കെട്ടുകാളയോ അവരുടെ നിത്യജീവിതത്തിലെ ഒന്നിനേയും പ്രതീകവത്ക്കരിക്കുന്നില്ല. അതോടെ ഒരു ദൃശ്യം എന്നതിനപ്പുറം അതിന്റെ ജൈവസ്വഭാവം നഷ്ടപ്പെടുന്നു. ദൃശ്യം എന്ന നിലയിൽ അതിനുണ്ടാക്കാനാകുന്ന അത്ഭുതവും അമ്പരപ്പും ഡിജിറ്റൽ ലോകത്തിന്റെ പുതിയ കാലത്ത് വളരെ പരിമിതമാണ് താനും. അപ്പോൾപ്പിന്നെ അത്തരം ആഘോഷങ്ങളെ നയിക്കുന്ന, ഉന്മത്തമാക്കുന്ന പ്രേരണയുടെ ഉത്തരവാദിത്തം സ്വാഭാവികമായും മതവും മതരാഷ്ട്രീയവും ഏറ്റെടുക്കും. കൊയ്ത്തുകഴിഞ്ഞ പാടത്തു നടക്കുന്ന പൂരത്തിന്, പാടവും കൊയ്ത്തുമില്ലാതാകുന്നതോടെ പൂരാഘോഷം മാത്രമാവുകയും അതിന് മറ്റ് ആഘോഷയുക്തികൾ കണ്ടെത്തേണ്ടിവരികയും ചെയ്യും. അവിടെ മതരാഷ്ട്രീയം  സൗകര്യപൂർവ്വം കയറിയിരിക്കും.
പുരുഷാധികാര പ്രയോഗങ്ങളുടെ ആഘോഷങ്ങളാണ് കേരളത്തിലെ ഉത്സവങ്ങൾ. അതിലെ ‘പുരുഷാരവും’ അങ്ങനെത്തന്നെയാണ്.
പഞ്ചാദ്യവും മേളവുമടക്കമുള്ള കലാരൂപങ്ങൾക്ക് ഇത്തരം ഉത്‌സവങ്ങളുടെ പരിസരത്തല്ലാതെ നിലനിൽപ്പില്ല എന്ന് നമുക്കിപ്പോൾ തോന്നാം. ഇനിയും കുറേക്കാലത്തേക്കെങ്കിലും അത് വാസ്തവവുമാണ്. എന്നാൽ ഏതൊരു കലാരൂപത്തെയും സാധ്യമാക്കുന്നത് അതിന്റെ ആസ്വാദനത്തിന്റെ സാമൂഹ്യമണ്ഡലമാണ്. ആ സാമൂഹ്യമണ്ഡലത്തെ ജനാധിപത്യപരമായി പുനർനിർവചിക്കുന്നതോടെ ആ കലാരൂപം ഇല്ലാതാകുകയല്ല, മറിച്ച് അതിന്റെ നിലനില്പിനുള്ള പുതിയൊരു സാധ്യത കണ്ടെത്തുകയാണ് ചെയ്യുക.
പുരുഷാധികാര പ്രയോഗങ്ങളുടെ ആഘോഷങ്ങളാണ് കേരളത്തിലെ ഉത്സവങ്ങൾ. അതിലെ ‘പുരുഷാരവും’ അങ്ങനെത്തന്നെയാണ്. ഇതിനെയൊക്കെ കൂടുതൽ ജനാധിപത്യപരമായ ആഘോഷമാക്കി മാറ്റാൻ അതിലെ മതാത്മകതയേയും ആചാരപരതയെയും പരമാവധി ദുർബ്ബലമാക്കിയേ മതിയാകൂ. എന്നാൽ ആഘോഷങ്ങളുടെ സാമൂഹ്യലക്ഷ്യം മാഞ്ഞുപോവുകയും അതിന്റെ മതാത്മകമായ ജീർണ്ണത ശക്തിപ്രാപിക്കുകയുമാണ് നാമിപ്പോൾ കാണുന്നത്.
“ആനയെക്കണ്ടു ഞാൻ, അമ്പലമേട്ടിലൊ- രാനയെക്കണ്ടു ഞാന-മ്മേ.മസ്തകം, തുമ്പിയും കൊമ്പും! പിണങ്ങുകിൽ കുത്തുമേ കൊമ്പിനാൽ നമ്മെഎന്തൊരു പൊക്കമാ,ണെന്തൊരു വണ്ണമാ-ണെന്തൊരു തടിയനാം കാലുംകണ്ടു നടങ്ങുകിൽനോക്കിച്ചിരിക്കുവാ-നുണ്ടൊരു കുഞ്ഞനാം വാലും’’(‘ആന’- വൈലോപ്പിള്ളി)
സംരക്ഷിത വന്യമൃഗമായ ആനയെ കേരളത്തിൽ എല്ലാ മതവിഭാഗങ്ങളും അവരുടെ ആഘോഷങ്ങൾക്ക് ഉപയോഗിക്കുന്നുണ്ട്. ഹിന്ദു ക്ഷേത്രങ്ങളിലെ ഉത്‌സവങ്ങൾക്കാണ് ഈ മൃഗപീഡ പാരമ്യത്തിലെത്തുന്നത്. കാട്ടിലെ കരിയിലകളിലും മണ്ണിലും ചവിട്ടിനടക്കാൻ പാകമായ മൃദുവായ കാലടികളുള്ള കരയിലെ ഏറ്റവും വലിയ മൃഗത്തെയാണ് മനുഷ്യന്മാരുടെ പേരുകളുമിട്ട് നമ്മൾ ആയിരക്കണക്കിന് മനുഷ്യർക്കിടയിൽ ചുട്ടുപൊള്ളുന്ന വെയിലത്ത്, ചങ്ങലക്കിട്ട് അതിക്രൂരമായ പീഡനമുറകളാൽ ബന്ധിച്ച് ആഘോഷിക്കുന്നത്. അതിന് ചില നിയന്ത്രണങ്ങൾ ഏർപ്പെടുത്തുമ്പോഴാണ് പൂരം തകർക്കുന്നേ എന്ന് മന്ത്രിമാരടക്കം നിലവിളിക്കുന്നത്. ആനകളെ ആഘോഷങ്ങൾക്ക് എഴുന്നെള്ളിക്കുന്നതിനിടയിൽ ഇടവേളകളുണ്ടാകണമെന്നും ആളുകളും ആനയും തമ്മിൽ നൂറു മീറ്റർ അകലം വേണമെന്നതുമൊക്കെ നടപ്പാക്കാതിരിക്കുന്നതാണ് കേരളത്തിന്റെ തനത് സാംസ്ക്കാരിക ഗരിമ എന്നാണ് ഭരണസംവിധാനമടക്കം വാദിക്കുന്നത്! ആനയെപ്പോലൊരു സംരക്ഷിത കാട്ടുമൃഗത്തെപ്പിടിച്ച്, ചങ്ങലക്കിട്ട്, സംസ്കാരോദ്ഘോഷണം നടത്തുന്ന അപരിഷ്കൃത സമ്പ്രദായം ലോകത്ത് മറ്റെവിടെയും ഉണ്ടാകാൻ തരമില്ല. മറ്റെവിടെയുമില്ലാത്തതുകൊണ്ട്, ഇത് നമ്മുടെ അനന്യമായ സാംസ്‌കാരിക തനിമയാണെന്നും വ്യാഖ്യാനം.
ഗൃഹാതുരതയോടെ ധ്വനിപ്പിക്കുന്ന 'സാംസ്‌കാരിക മണ്ഡലം' കേരളത്തിലെ സവർണ്ണ സാംസ്‌കാരിക മണ്ഡലമാണ്.
ആനകളെ ചങ്ങലക്കിട്ട് ഉത്സവത്തി നെഴുന്നള്ളിക്കേണ്ടത് നൂറ്റാണ്ട് പഴക്കമുള്ള സംസ്കൃതിയുടെ സംരക്ഷണത്തിന് അത്യന്താപേക്ഷിതമാണെന്ന് പറയുമ്പോൾ ആ ഭാഷ, പത്തൊൻപതാം നൂറ്റാണ്ടിലെ ചില ‘ദേശീയവാദി'കളുടെ (ഹൈന്ദവം എന്നു കൂടി വിളിക്കാം, ചില അർത്ഥത്തിൽ) വിചാരഭാഷയാണ്. പാശ്ചാത്യ സംസ്കാരത്തിന്റെ കടന്നുകയറ്റം ചെറുക്കണമെന്ന് അവരാഗ്രഹിച്ചിരുന്നു. എന്നാൽ, വലിയൊരളവോളം പാശ്ചാത്യ വ്യവസായവത്കരണവും, ആധുനികതയും അവർക്ക് സ്വീകാര്യമായിരുന്നു. എന്നാൽ, 'ഭാരതീയ ധർമ്മചിന്ത' പാശ്ചാത്യ സംസ്കാരത്തേക്കാൾ മുന്തിയതാണെന്നും അതുകൊണ്ട് സംസ്‌കാര സംരക്ഷണം, ദേശീയതയുടെ ഒരവിഭാജ്യഘടകമായി ആ വിഭാഗം കരുതി. എന്നാൽ, അവർ കണ്ട സംസ്കാരം എല്ലാ വിഭാഗം ജനങ്ങളുടേതുമായിരുന്നില്ല. അത് വർണ്ണാശ്രമധർമ്മത്തിലും, വൈദികാനുഷ്ഠാനങ്ങളിലും അധിഷ്‌ഠിതമായ ഒന്നായിരുന്നു. ഈ ഒരു ചിന്താധാരയാണ് ഏറിയും കുറഞ്ഞും ബങ്കിം ചന്ദ്ര ചാറ്റർജിയും സവർക്കറും ഗോൾവാൾക്കറും, ഹെഡ്‌ഗേവാറുമെല്ലാം കൊണ്ടു നടന്നത്.
അതുകൊണ്ടുതന്നെ ദേശീയതയും അതിൻ്റെ സംസ്കാരവും മേൽപ്പറഞ്ഞ ബ്രാഹ്‌മണ, വൈദിക അനുഷ്‌ഠാനങ്ങൾ അല്ലെന്നും, അങ്ങനെ കണക്കാക്കുന്നത് യഥാർത്ഥ ദേശീയതയേയും (തീർച്ചയായും ദേശീയതാസങ്കല്പം കൂടുതൽ വിശ്ലേഷണം ചെയ്യപ്പെട്ടിട്ടുണ്ട്) അതിന്റെ ജനകീയ സംസ്കാരത്തേയും, ബ്രാഹ്‌മണ മൂല്യബോധത്തിന് കീഴ്പ്പെടുത്തലാണെന്നുമുള്ളത്, മാർക്‌സിയൻ ചരിത്ര സാമൂഹ്യപഠനങ്ങൾ മാത്രമല്ല, ദേശീയതയുടെ ബൃഹദാഖ്യാനങ്ങൾ മാത്രമുൾക്കൊള്ളുന്ന തരത്തിലുള്ള പഠനങ്ങളിൽപ്പോലും കാണാവുന്ന ഒന്നാണ്.
മുതലാളിത്തത്തിലേക്കുള്ള മാറ്റം പോലും നാടുവാഴി കാലഘട്ടത്തിൻ്റെ സാംസ്കാരിക മുദ്രകൾ നിലനിർത്തി, ജാതിഘടനയുടെ ഉൾപ്പിരിവുകളെ വല്ലാതെയുലക്കാതെ, നടത്താനുള്ള ശ്രമങ്ങൾക്ക് ഇന്ത്യയിൽ പതിറ്റാണ്ടുകളുടെ പഴക്കമുണ്ട്. ജനതയുടെ യഥാർത്ഥ ജീവിതസംസ്‌കാരത്തിന്റെ ജൈവമുദ്രകൾ മുറുകെപ്പിടിക്കുമ്പോഴും, തിരസ്കരിക്കുന്ന കാലഘട്ടത്തിൻ്റെ അടിമത്തത്തിന്റേയും അധീശത്വത്തിന്റേയും അടയാളങ്ങളെ ബോധപൂർവം മായ്ക്കുകതന്നെ വേണം. അതേറെ വേദനയുണ്ടാക്കുന്നു എന്ന് തോന്നിപ്പിക്കുമെങ്കിൽക്കൂടി.
ഗൃഹാതുരതയോടെ ധ്വനിപ്പിക്കുന്ന 'സാംസ്‌കാരിക മണ്ഡലം' കേരളത്തിലെ സവർണ്ണ സാംസ്‌കാരിക മണ്ഡലമാണ്. അതിലെതന്നെ ജീർണ്ണവിഭാഗമാണ്. കാരണം, പഞ്ചവാദ്യത്തെയോ, മേളത്തെയോ പുതിയ കാലത്തിലേക്ക് സംക്രമിപ്പിച്ചെടുക്കാവുന്നതുപോലെ ആനയെഴുന്നെള്ളിപ്പിനെ പറ്റില്ല എന്നർത്ഥം. അല്ലെങ്കിൽ പാടില്ല. നാട്ടാനകൾ എന്ന കച്ചവടം അവസാനിപ്പിക്കണം. പൂരങ്ങളിൽനിന്ന് ആനകളെ പൂർണ്ണമായി ഒഴിവാക്കേണ്ടിവരുന്ന കാലം അനിവാര്യമാകും എന്നുറപ്പാണ്. അത് ആനകളുടെ ലഭ്യതയില്ലായ്മ എന്ന പ്രശ്നത്തിൽത്തട്ടുംവരെ  നീട്ടിവെക്കുന്നതല്ല ഒരു ആധുനിക സമൂഹത്തിന്റെ ലക്ഷണം. ഈ ക്രൂരതയെ എത്രയും വേഗം അവസാനിപ്പിക്കാനുള്ള നടപടികളെടുക്കുകയാണ് വേണ്ടത്. കാട്ടിൽനിന്ന് പിടിച്ചുകൊണ്ടുവന്ന്. അതിഭീകരമായ ഭേദ്യങ്ങൾക്ക് വിധേയനാക്കി ചങ്ങലക്കിട്ട ആന എന്ത് സാംസ്ക്കാരികത്തനിമയുടെ കോലമാണ് മസ്തകത്തിലേറ്റുന്നത്?
കേരളീയ സമൂഹത്തിന്റെ രാഷ്ട്രീയ, സാമൂഹ്യ ജീവിതത്തിലെ വൈരുധ്യങ്ങളും സംഘർഷങ്ങളുമാണ് അതിന്റെ സാംസ്ക്കാരിക ജീവിതത്തിലും ആഘോഷങ്ങളിലും പ്രകടമാകുന്നത്.
""ആരെല്ലാം ചേർന്നു നടത്തുന്നു ആനവയറ്റിലെ ദേഹണ്ണം?കിണ്ടന്മാരായുള്ള പട്ടന്മാർ മൂവരാ കുണ്ടൻവയറ്റിലിരിപ്പില്ലേ?പിണ്ടിയരച്ചു കുഴയ്ക്കുന്നു, പിണ്ടിയിരുട്ടി നിരത്തുന്നു; പിണ്ടി വെളിയിലേക്കുന്തിവയ്ക്കുന്നുപിൻകുടുമക്കാരവരല്ലേ?(‘ഗുരുവായൂരെ ആന'- അക്കിത്തം)
ഓരോ ദിവസവും ഏതാണ്ട് 20 മുതൽ 40 കിലോമീറ്റർ വരെ നടക്കുന്ന, മിക്കപ്പോഴും കൂട്ടമായി ജീവിക്കുന്ന വന്യമൃഗമാണ് ആന. അതിന്റെ സ്വാഭാവികമായ ഭക്ഷണക്രമമോ, ജീവിതമോ ഒന്നുംതന്നെ നാട്ടിൽ സാധ്യമല്ല. ഒരുതരത്തിലും അത് നാട്ടിലെ ജീവിതവുമായി പൊരുത്തപ്പെടുകയുമില്ല. അതിഭീകരമായ മർദ്ദനത്തിന്റെ തൊട്ടാൽ പൊടിയുന്ന ഓർമ്മകളിലാണ് ആന കേശവനും അർജ്ജുനനും ഭീമനുമൊക്കെയാകുന്നത്. ഈ ഹീനമായ ക്രൂരത ഇനിയും തുടരണമെന്ന് വാദിക്കുന്നത് കേരളത്തിലെ ഇടതുപക്ഷം കൂടിയാണെന്നത് എന്തുമാത്രം പ്രതീക്ഷാരഹിതമായൊരു രാഷ്ട്രീയനേതൃത്വമാണ് ഇടതും വലത്തും നിന്ന് ഈ സമൂഹത്തെ ആക്രമിക്കുന്നത് എന്നാണ് കാണിക്കുന്നത്.
“നിങ്ങൾക്കൊരു കാലത്താനകളാവാൻ സംഗതിയുണ്ടേഅപ്പോഴാത്തുമ്പിക്കൈകളുയർത്തി ച്ചെവിയാട്ടിക്കൊണ്ടെൻസ്വപ്നത്തിൽ വന്നാട്ടെൻ്റെ സഹൃദയരെ, സ്വഹൃദയത്തിൻ സംവാദ്രശ്രുതിയിലഹന്ത നശിച്ചവരെ വന്നാട്ടെ- എൻഹൃദയത്തിനുള്ളു തുറന്നാ സിംഹാസനമലങ്കരിച്ചാട്ടെ.ആനകളാവാൻ മോഹിക്കുന്നവരിതി-ലേ, യിതിലേ വന്നാട്ടേ?""(‘ആനക്കഥ'- അയ്യപ്പപ്പണിക്കർ)
ആനകളേ, ഒരു ജനതയുടെ ക്രൂരതയുടെ, സാംസ്‌കാരിക മണ്ഡലത്തിന്റെ അടയാളങ്ങളാകേണ്ടിവന്ന ദുരന്തം ഏറ്റുവാങ്ങുക. വിപ്ലവകക്ഷിയും പുനരുത്ഥാനവാദികളുമെല്ലാം  ഈ അധമവിനോദത്തിന് കൂട്ടുനിൽക്കുമ്പോൾ ഒരു മദപ്പാടിനുപോലും നിങ്ങളെ രക്ഷിക്കാനാവുന്നില്ല.
കേരളീയ സമൂഹത്തിന്റെ രാഷ്ട്രീയ, സാമൂഹ്യ ജീവിതത്തിലെ വൈരുധ്യങ്ങളും സംഘർഷങ്ങളുമാണ് അതിന്റെ സാംസ്ക്കാരിക ജീവിതത്തിലും ആഘോഷങ്ങളിലും പ്രകടമാകുന്നത്. അതിൽ ആരാണ് മേൽക്കൈ നേടുന്നത് എന്നതാണ് അത്തരം ആഘോഷങ്ങളുടെ മൂല്യബോധത്തെയും പ്രതീകങ്ങളെയും പ്രകടനങ്ങളേയും നിർണ്ണയിക്കുന്നത്. കേരളത്തിന്റെ രാഷ്ട്രീയ, സാമൂഹ്യ ശരീരത്തിലേക്ക്  കിനിഞ്ഞിറങ്ങുന്ന വലതുപക്ഷ ജീർണ്ണ രാഷ്ട്രീയം അതിന്റെ മുഖംമൂടികൾ വളരെ വേഗത്തിൽ മാറ്റുകയാണ്. ഇടതുപക്ഷക്കാരനെന്ന്  വിളിക്കപ്പെടുന്ന ഭരണാധികാരിക്കും രാഷ്ട്രീയക്കാർക്കും ദേവസ്വം ഭാരവാഹിക്കും സംഘപരിവാറുകാരനുമെല്ലാം ഒരേ തരത്തിലുള്ള പൂരസന്ദേഹങ്ങളും പൂരക്കമ്പങ്ങളുമുണ്ടാകുമ്പോൾ കേരളീയ സമൂഹം അതിന്റെ വലതുപക്ഷ രാഷ്ട്രീയ യാത്രയിലെ ഒരു ചക്രം പൂർത്തിയാക്കുകയും മറ്റൊരു ചക്രം തുടങ്ങുകയുമാണ്.",left
"പത്തനംതിട്ടയിൽ കായിക താരമായ പെൺകുട്ടിയെ പീഡിപ്പിച്ച കേസിൽ നിർണായക നീക്കം; 10 പേരെ കൂടി കസ്റ്റഡിയിലെടുത്തു -        10    - പത്തനംതിട്ട:പത്തനംതിട്ടയിൽ കായികതാരമായ പെൺകുട്ടിയെ 60 ലധികം പേർ ലൈംഗിക പീഡനത്തിനു ഇരയാക്കിയെന്ന കേസിൽ പത്തുപേർ കൂടി കസ്റ്റഡിയിൽ. ഇന്നലെ അഞ്ചുപേരുടെ അറസ്റ്റ് രേഖപ്പെടുത്തിയിരുന്നു. ഇതിന് പിറകെയാണ് കൂടുതൽ പേർ അറസ്റ്റിലായത്. 62 പേർ ലൈംഗിക പീഡനത്തിന് ഇരയാക്കിയെന്നും13 വയസ്സ് മുതൽ ചൂഷണത്തിന് ഇരയായതായും പെൺകുട്ടി പൊലീസിന് മൊഴി നൽകിയിരുന്നു.

പോക്സോ വകുപ്പ് ഉൾപ്പെടെ ചുമത്തിയ കേസിൽ ഇന്നലെ അഞ്ച് പേരുടെ അറസ്റ്റ് ആണ് ഇലവുംതിട്ട പൊലീസ് രേഖപ്പെടുത്തിയത്. പത്തനംതിട്ട, കോന്നി തുടങ്ങി ജില്ലയിലെ മറ്റ് സ്റ്റേഷനുകളിലും എഫ്ഐആറുകൾ രജിസ്റ്റർ ചെയ്തിട്ടുണ്ട്. സിഡബ്ല്യുസിക്ക് ലഭിച്ച വിവരത്തെ തുടർന്നാണ് ജില്ലാ പൊലീസ് മേധാവി പ്രത്യേക സംഘം രൂപീകരിച്ച് കേസ് അന്വേഷിച്ചത്. ശാസ്ത്രീയമായ തെളിവുകൾ കിട്ടുന്ന മുറയ്ക്ക് മറ്റുള്ളവരുടെയും അറസ്റ്റ് രേഖപ്പെടുത്തുമെന്ന് പൊലീസ് അറിയിച്ചു.

പെൺകുട്ടിക്ക് ഇപ്പോൾ 18 വയസ്സുണ്ട്. രണ്ട് കൊല്ലമായുള്ള പീഡനവിവരങ്ങളാണ് സിഡബ്ല്യുസി വഴി പൊലീസിന് ലഭിച്ചത്. കായിക താരമായ പെൺകുട്ടിയെ ചൂഷണം ചെയ്തവരിൽ പരിശീലകരും കായിക താരങ്ങളും സഹപാഠികളും ഉള്‍പ്പെടുന്നുണ്ടെന്നാണ് പൊലീസിന് ലഭിച്ച വിവരം.

വേഷം മാറി നിന്നത് വിജിലൻസുകാരെന്ന് അറിയാതെ പണവുമായിയെത്തി ഡ്രൈവർമാർ; 4 മണിക്കൂറിൽ പിടിച്ചത് ഒന്നര ലക്ഷത്തോളം

://../?=188",right
"തോറ്റതിന് കാരണം ടീം ഇന്ത്യയുടെ ദുര്‍മന്ത്രവാദമെന്ന് പാക്കിസ്ഥാന്‍ മാദ്ധ്യമങ്ങള്‍ ചാമ്പ്യന്‍സ് ട്രോഫിയില്‍ ഇന്ത്യയ്ക്കെതിരേ തോറ്റതോടെ വന്‍ ട്രോളുകള്‍ ഏറ്റു വാങ്ങുകയാണ് പാക്കിസ്ഥാന്‍ ടീം. എങ്ങനെ ന്യായീകരിക്കണം ഈ വന്‍ തോല്‍വിയെ എന്നതിലാണ് പാക്ക് മീഡിയകള്‍ അന്വേഷിക്കുന്നത്. പാക് മാധ്യമങ്ങളിലെ ഒരു വിഭാഗം ഇപ്പോള്‍ ആരോപിക്കുന്നത് തോല്‍വിക്ക് കാരണം ഇന്ത്യയുടെ ‘ബ്ലാക്ക് മാജിക്’ ആണെന്നാണ്. രാജ്യം പാക്കിസ്ഥാനാന്‍ ആയതിനാല്‍ വിചിത്രമായ പല കാര്യങ്ങളും ഉണ്ടാവും. പക്ഷേ ഇതു വിശ്വസിക്കാതെ വയ്യ , ഇതിന്റെ ഒരു വീഡിയോ ഇന്റര്‍നെറ്റില്‍ പറന്നു കളിക്കുന്നുണ്ട്.

‘ഡിസ്‌കവര്‍ പാകിസ്ഥാന്‍’ എന്ന ചാനല്‍ സംപ്രേഷണം ചെയ്ത പരിപാടിയിലാണ് ഇന്ത്യയുടെ വിജയം മന്ത്രവാദം മൂലമാണെന്ന് കണ്ടെത്തുന്നത്. അതീവ ഗൗരവത്തോടെയുള്ള ചര്‍ച്ചയാണിത് എന്നതാണ ഏറെ രസകരം. പാനല്‍ ലിസ്റ്റിലെ ഒരു വിദഗ്ധന്റെ വിലയിരുത്തല്‍ ഇങ്ങനെയാണ്, ‘ ക്രിക്കറ്റ് കളി നടന്ന ദുബായ് സ്റ്റേഡിയത്തില്‍ ഇന്ത്യയ്ക്ക് 22 മന്ത്രവാദികള്‍ ഉണ്ടായിരുന്നു, ഓരോ കളിക്കാരനും രണ്ട് വീതം. പാകിസ്ഥാന്‍ ക്രിക്കറ്റ് താരങ്ങളുടെ ശ്രദ്ധ തിരിക്കാനുള്ള ആഭിചാരങ്ങള്‍ അവര്‍ നടത്തി. ഇങ്ങനെ മന്ത്രവാദം നടത്താനായാണ് ഇന്ത്യ പാകിസ്ഥാനില്‍ കളിക്കാന്‍ വിസമ്മതിച്ചത്. അവരുടെ മന്ത്രവാദികള്‍ക്ക് പാക്കിസ്ഥാന്‍ യാത്രാനുമതി നല്‍കില്ലെന്ന് അവര്‍ക്ക് അറിയാമായിരുന്നു.’

ഇപ്പോ എങ്ങനെയിരിക്കുന്നു… ?

ഇത് പാനലിലെ ഒരാളുടെ മാത്രം അഭിപ്രായമല്ല. മറ്റൊരു പാനല്‍ലിസ്റ്റിന്റെ അഭിപ്രായം ഇങ്ങനെ, ഇന്ത്യ എവിടെ പോയാലും നന്നായി കളിക്കുന്നു. അതെങ്ങനെ സാധിക്കുന്നു എന്നാണ് നിങ്ങള്‍ കരുതുന്നത് ? മന്ത്രവാദ തന്ത്രങ്ങളിലൂടെ മാത്രമാണ് ഇതു സാധിക്കുന്നത്. പാക്കിസ്ഥാന് ഈ തന്ത്രങ്ങളെ ചെറുക്കാനുള്ള ഏക മാര്‍ഗം ‘ ദൈവത്തോടുള്ള പ്രാര്‍ത്ഥനകള്‍’ മാത്രമാണെന്ന അഭിപ്രായത്തോട് പാനലിലെ മറ്റ് അംഗങ്ങളും യോജിച്ചു

മത്സരത്തിനിടെ ഹാര്‍ദിക് പാണ്ഡ്യ പ്രകടിപ്പിച്ച ആംഗ്യങ്ങളും ചര്‍ച്ചാ ഇവരുടെ വിഷയമായി. ഇത് ഇന്ത്യയുടെ ‘തന്ത്രത്തിന്റെയും മന്ത്രത്തിന്റേയും’ ഭാഗമാണെന്ന് പാനലിസ്റ്റുകള്‍ വിലയിരുത്തി. പാക്കിസ്ഥാന് എതിരായ വന്‍ വിജയം ഇന്ത്യന്‍ ആരാധകര്‍ ആഘോഷിക്കുമ്പോള്‍, പാകിസ്ഥാന്‍ ഫാന്‍സ് ആവട്ടെ നിരാശയുടെ പടുകുഴിയിലാണ്. ക്രിക്കറ്റ് ന്നെ ഗെയിമില് അവരുടെ ടീമിന് ഒരു തന്ത്രപരമായ നവീകരണമാണോ ആവശ്യം , അതോ മന്ത്രവാദത്തിനെതിരേ ശക്തമായ പ്രാര്‍ത്ഥനയാണോ വേണ്ടതെന്ന് അവര്‍ തീരുമാനിക്കട്ടെ.",right
"അതിരുദ്ര മഹായജ്ഞം ഒരുക്കങ്ങള്‍ പൂര്‍ത്തിയായി          കൊച്ചി: എറണാകുളം ഗ്രാമജന സമൂഹത്തിന്റെ ആഭിമുഖ്യത്തില്‍ 19 മുതല്‍ 27 വരെ അതിരുദ്രമഹായജ്ഞം നടത്തും. ഗ്രാമജനസമൂഹം ഹാളിലും അതിന്റെ മുന്‍വശത്തു പ്രത്യേകം തയ്യാറാക്കുന്ന 8000 സ്‌ക്വയര്‍ഫീറ്റ് അളവിലുള്ള യജ്ഞശാലയിലുമായിട്ടാണ് പൂര്‍ണ്ണ വിവിധ ഹോമങ്ങളും യജ്ഞങ്ങളും നടക്കുന്നത്. ചെന്നൈ സംസ്‌കൃത കോളേജ് മുന്‍ പ്രിന്‍സിപ്പല്‍ ഡോ.കെ.വി.ശേഷാദ്രിനാഥ ശാസ്ത്രികളുടെ നേതൃത്വത്തില്‍ 300 ഓളം വൈദീകരാണ് ഈ യജ്ഞത്തില്‍ പങ്കെടുക്കുന്നത്. 19ന് രാവിലെ കാലടിയില്‍ നിന്നും അതിരുദ്രയജ്ഞശാലയില്‍ ജ്വലിപ്പിക്കുന്ന ദീപം മറ്റും ധ്വജാരോഹണത്തിനുള്ള കൊടിയും പ്രതിഷ്ഠിക്കുവാനുള്ള ശിവലിംഗവും വഹിച്ചുകൊണ്ടുള്ള ശോഭായാത്ര ആരംഭിക്കും. വൈകിട്ട് 5ന് ദീപോജ്ജ്വലനം, കൊടിയേറ്റം, വിഗ്രഹപ്രതിഷ്ഠ എന്നിവയ്ക്കുശേഷം അതിരുദ്ര മഹായജ്ഞത്തിന്റെ ഉദ്ഘാടനം നടക്കും. തുടര്‍ന്ന് ത്യാഗബ്രഹ്മം ടി.എസ്.രാധാകൃഷ്ണജിയുടെ നേതൃത്വത്തില്‍ ഭക്തിഗാന തരംഗിണി ഉണ്ടാകും. ഡിസംബര്‍ 20ന് രാവിലെ 4.30ന് പ്രത്യക്ഷ മഹാഗണപതിഹോമത്തോടുകൂടി ചടങ്ങുകള്‍ക്ക് തുടക്കമാകും. തുടര്‍ന്ന് മഹാന്യാസപൂര്‍വ്വകമായ രുദ്രാഭിഷേകം, അരുണനമസ്‌ക്കാരം, അയ്യപ്പലക്ഷാര്‍ച്ചന, ക്രമാര്‍ച്ചന, മഹാദീപാരാധന എന്നിവയും വൈകുന്നേരം 4ന് ചെന്നൈ ഡോ.ഗണേഷ് ഭാഗവതരും സംഘവും അവതരിപ്പിക്കുന്ന ശിവനാമവൈഭവം നാമസങ്കീര്‍ത്തനവും ഉണ്ടായിരിക്കുന്നതാണ്.
    
</>
</>",right
"Keralaമന്ത്രി മന്ദിരത്തിൽ തടഞ്ഞെന്ന പരാമർശം; ആശാ വർക്കർമാരുടെ നേതാവിന് വക്കീൽ നോട്ടീസയച്ച് വീണാജോർജിൻ്റെ ഭർത്താവ്50 ലക്ഷം രൂപ നഷ്ടപരിഹാരം ആവശ്യപ്പെട്ടാണ് നോട്ടീസ് അയച്ചിരിക്കുന്നത് തിരുവനന്തപുരം: കേരള ആശാ ഹെല്‍ത്ത് വര്‍ക്കേഴ്‌സ് അസോസിയേഷന്‍ (കെഎച്ച്ഡബ്ല്യുഎ) സംസ്ഥാന വൈസ് പ്രസിഡന്റ് എസ് മിനിക്ക് വക്കീല്‍ നോട്ടീസയച്ച് ആരോഗ്യ വകുപ്പ് മന്ത്രി വീണാ ജോര്‍ജിന്റെ ഭര്‍ത്താവ് ജോര്‍ജ്ജ് ജോസഫ്. മന്ത്രി മന്ദിരത്തില്‍ ചെന്നപ്പോള്‍ മന്ത്രിയെ കാണാന്‍ ഭര്‍ത്താവ് അനുവദിച്ചില്ല എന്ന പരാമര്‍ശത്തിലാണ് നോട്ടീസ് അയച്ചത്. എസ് മിനിയുടെ പരാമര്‍ശം ശരിയല്ലെന്ന് നോട്ടീസില്‍ പറയുന്നു. 50 ലക്ഷം രൂപ നഷ്ടപരിഹാരം ആവശ്യപ്പെട്ടാണ് നോട്ടീസ് അയച്ചിരിക്കുന്നത്.

സമരത്തിന്റെ രണ്ടാം ദിനത്തില്‍ മന്ത്രിയെ കാണാന്‍ ഔദ്യോഗിക വസതിയിലെത്തിയപ്പോള്‍ ഭര്‍ത്താവ് തടഞ്ഞെന്ന് മിനി നേരത്തെ പ്രതികരിച്ചിരുന്നു. എന്നാല്‍ ഈ ആരോപണം നേരത്തെ തന്നെ വീണാ ജോര്‍ജ് തള്ളിയിരുന്നു. തന്റെ ഭര്‍ത്താവ് താമസിക്കുന്നത് ഔദ്യോഗിക വസതിയിലല്ലെന്നും പത്തനംതിട്ടയിലെ വീട്ടിലേക്കും സമരക്കാര്‍ വന്നതായി അറിയില്ലെന്നും വീണ പറഞ്ഞിരുന്നു. സംശയമുണ്ടെങ്കില്‍ സിസിടിവി പരിശോധിക്കാമെന്നും മന്ത്രി പറഞ്ഞിരുന്നു.

അതേസമയം ആശാവര്‍ക്കര്‍മാരുടെ പ്രശ്‌നങ്ങള്‍ പരിഹരിക്കാന്‍ ഇടപെടല്‍ ആവശ്യപ്പെട്ട് കോണ്‍ഗ്രസ് വര്‍ക്കിംഗ് കമ്മിറ്റി അംഗം രമേശ് ചെന്നിത്തല മുഖ്യമന്ത്രി പിണറായി വിജയന് കത്തയച്ചിട്ടുണ്ട്. പ്രതികൂല സാഹചര്യങ്ങളെ പോലും വക വെക്കാതെ വളരെ സ്തുത്യര്‍ഹമായ സേവനം നടത്തി കേരളത്തിന്റെ ആരോഗ്യ മേഖലയെ കോട്ടകെട്ടി കാക്കുന്ന ആശാവര്‍ക്കര്‍മാരുടെ ആവശ്യങ്ങള്‍ തികച്ചും ന്യായമാണെന്നും ലഭിക്കുന്ന കൂലിയെക്കാള്‍ പതിന്മടങ്ങ് സേവനമാണ് ഇവര്‍ ചെയ്യുന്നതെന്നും ചെന്നിത്തല കത്തില്‍ പറയുന്നു.

തൊഴിലുറപ്പ് തൊഴിലാളികളേക്കാള്‍ കുറഞ്ഞ ശമ്പളമാണ് ഇവര്‍ക്ക് ലഭിക്കുന്നതെന്നും രമേശ് ചെന്നിത്തല ചൂണ്ടിക്കാട്ടി. ഇവരുടെ പ്രശ്നങ്ങളെ പുച്ഛത്തോടെ തള്ളിക്കളയാതെ മുഖ്യമന്ത്രി തന്നെ നേരിട്ട് സമരക്കാരുമായി ചര്‍ച്ച നടത്തി പ്രശ്നങ്ങള്‍ പരിഹരിക്കണം എന്നും രമേശ് ചെന്നിത്തല കത്തില്‍ ആവശ്യപ്പെട്ടു.

Content Highlights: Veena George husband send legal notice to Asha Worker s leader",left
"ദുരന്തബാധിതരോട് കരുണയില്ലാതെ കെഎസ്എഫ്ഇ, മുടങ്ങിയ ചിട്ടി തുക ഉടൻ അടയ്ക്കാൻ നോട്ടീസ്  -          - കൽപ്പറ്റ: വയനാട് ഉരുൾപ്പൊട്ടൽ ദുരന്തബാധിതരോട് കരുണയില്ലാതെ കെഎസ്എഫ്ഇ. മുടങ്ങിയ തവണകളുടെ തുക അടിയന്തരമായി അടയ്ക്കാൻ ആവശ്യപ്പെട്ട് നോട്ടീസ് നൽകി. ചൂരൽമല സ്വദേശികളായ സൗജത്ത് , മിന്നത്ത് എന്നിവർക്കാണ് കെഎസ്എഫ്ഇയിൽ നിന്നും നോട്ടീസ് കിട്ടിയത്. നിലവിൽ എല്ലാം നഷ്ടമായി താൽക്കാലിക പുനരധിവാസ കേന്ദ്രങ്ങളിലാണ് ഇരുവരുടെയും കുടുംബങ്ങൾ കഴിയുന്നത്. ജീവിക്കാൻ പണം ഇല്ലാത്ത ദുരിതത്തിൽ കഴിയുമ്പോൾ പണം ആവശ്യപ്പെടരുതെന്നാണ് കുടുംബങ്ങളുടെ അഭ്യർത്ഥന. നേരത്തെ ദുരിത ബാധിതരിൽ നിന്നും ഇഎംഐ അടക്കം പിടിക്കരുതെന്ന് നിർദ്ദേശം നൽകിയിരുന്നു. ഇതിനിടെയാണ് കെഎസ്എഫ്ഇയുടെ കരുണയില്ലാത്ത നടപടി.

ചോദ്യപേപ്പർ ചോർച്ച: അന്വേഷണം എയ്ഡഡ് സ്കൂൾ അധ്യാപകരിലേക്കും; എംഎസ് സൊല്യൂഷൻസുമായി സഹകരിച്ചവരുടെ വിവരം ശേഖരിച്ചു",right
"ജമാഅത്തെ ഇസ്ലാമി എന്തുകൊണ്ട് എതിർക്കപ്പെടുന്നു,മതേതര കേരളത്തിന് കാരണങ്ങളുണ്ട് കേരളത്തിന്റെ സാമൂഹ്യാന്തരീക്ഷം സവിശേഷമായ ഒട്ടേറെ ഗുണങ്ങളാൽ സമ്പന്നമായതാണ്. കേരളമെന്ന സാമൂഹിക അസ്തിത്വത്തെ ചരിത്രപരവും സാമൂഹികവുമായ നിരവധി ഘടകങ്ങൾ ചേർന്ന് രൂപപ്പെടുത്തിയതാണ്. ആ ഘടകങ്ങളുടെ കാലികമായ തുടർച്ചകളെയാണ് സമകാലിക സമൂഹത്തിൽ നവോത്ഥാനം, പുരോഗമനം തുടങ്ങിയ പദങ്ങൾ കൊണ്ട് നാം വിവക്ഷിക്കുന്നത്.
പൊതുസമൂഹത്തെ ജാതി, മത സങ്കൽപങ്ങളിലൂന്നിയ കുടുസുകളിൽ നിന്നും തീവ്രതകളിൽ നിന്നും മോചിപ്പിച്ചതാണ് കേരളീയ നവോത്ഥാനത്തിന്റെ ഘടനാപരമായ കാതൽ. ജാതി മത ചിന്തകളിലും അന്ധവിശ്വാസങ്ങളിലും മാത്രം മുങ്ങിക്കുളിച്ച് കിടന്ന ഒരു ജനതയെ ആധുനികതയിലേക്ക് കൈപിടിച്ച് കൊണ്ട് വരികയെന്നത് ഏറെ ആയാസകരവും ശ്രമകരവുമായ ദൗത്യം തന്നെയായിരുന്നു. ശ്രീനാരായണ ഗുരുവും അയ്യങ്കാളിയും പൊയ്കയിൽ അപ്പച്ചനും ചട്ടമ്പി സ്വാമികളും വക്കം മൗലവിയും അയ്യാ വൈകുണ്ഡസ്വാമിയുമൊക്കെ തുടങ്ങിവെച്ചത് ഈ ശ്രമകരമായ ദൗത്യത്തിന്റെ ഓരോരോ അധ്യായങ്ങളായിരുന്നു. ഇതിന്റെ രാഷ്ട്രീയ തുടർച്ചകളായാണ് കേരളത്തിൽ ഇടതുപക്ഷ പ്രസ്ഥാനങ്ങൾ കണ്ണി ചേർന്നത്. ഇതൊക്കെ ചേർന്ന് രൂപപ്പെട്ട ഒരു ബോധവും വികാസവുമാണ് കേരളീയ സമൂഹത്തിന്റെ വളർച്ചയുടെ ദിശ നിർണ്ണയിച്ചത്. ക്രമേണയെങ്കിലും അത് ഇന്നും തുടർന്നുപോരുന്നുണ്ട്.
ജനാധിപത്യം എന്ന ആശയത്തിന് വളരെ പഴക്കമുണ്ടെങ്കിലും മനുഷ്യരുടെ ചരിത്രപരമായ പോരാട്ടങ്ങളുടെയും തിരിച്ചറിവുകളുടെയും ആകെ തുകയായാണ് അത് ഇന്ന് കാണുന്നതുപോലെ വികസിച്ച് വന്നത്. ജനാധിപത്യം എന്നത് ഒരേസമയം ഒരു ജീവിതാശയവും ഭരണക്രമവുമാണ്.
ജന്മിത്വം, ഏകാധിപത്യം, ദൈവാധിപത്യം, അരാജകത്വം എന്നീ ആശയങ്ങളിൽ നിന്നും കടക വിരുദ്ധമായ ഒരു ആശയ സ്രോതസ്സാണ് ജനാധിപത്യത്തിനുള്ളത്. മനുഷ്യനാണ് ജനാധിപത്യത്തിന്റെ കേന്ദ്രബിന്ദു. തുല്യത, നീതി എന്നീ ആശയങ്ങളിൽ നിന്നാണ് ജനാധിപത്യം വികസിച്ച് വരുന്നത്.
മനുഷ്യനും അവന്റെ വികസിതമായ ബോധങ്ങളുമാണ് ജനാധിപത്യത്തിന്റെ ലക്ഷ്യവും വളർച്ചയും. സമകാലിക ലോകത്ത് ജനാധിപത്യം ഓരോയിടങ്ങളിലും അനേകം പ്രതിസന്ധികളെ നേരിട്ട് കൊണ്ടാണ് മുന്നോട്ട് പോകുന്നത്.
ജനാധിപത്യം നേരിടുന്ന ആശയ പ്രതിസന്ധികളെ വർഗ്ഗീകരിച്ചാൽ അതിന്റെ മുഖ്യമായ സ്ഥാനത്ത് നിൽക്കുന്ന ഒരു ഘടകം മതവിശ്വാസങ്ങളെ മുൻനിറുത്തി രൂപപ്പെടുന്ന തീവ്രാശയങ്ങളാണ്. ജനാധിപത്യം ദീർഘകാലത്തെ പോരാട്ടങ്ങളിലൂടെ നേടിയെടുത്ത നേട്ടങ്ങളെയും ആശയങ്ങളെയും പദാവലികളെയും  സ്വന്തമാക്കിയാണ് ഇത്തരക്കാർ മതരാഷ്ടീയത്തിന്റെ പടുഭാഷണ നിർമിതികൾ നടത്തിക്കൊണ്ടിരിക്കുന്നത്.
മതസംഘടന എന്ന ചട്ടക്കൂടിലും മതവും രാഷ്ട്രീയവും തമ്മിൽ കൂടിച്ചേരുന്ന ജനാധിപത്യ വിരുദ്ധമായ ആശയാടിത്തറയിലും ഉറച്ചുനിന്ന്  കേരളത്തിന്റെ സാമൂഹിക ഘടനയിൽ കൂടുതൽ ദൃശ്യതക്ക് വേണ്ടി കഠിനമായി പരിശ്രമിക്കുന്ന ജമാഅത്തെ ഇസ്ലാമിയെ എങ്ങനെ പ്രതിരോധിക്കും എന്ന വിഷയത്തിൽ മതേതര സമൂഹത്തിൽ പൊതുവെ ഒരവ്യക്തത നിലനിൽക്കുന്നുണ്ട്.
സമകാലിക ലോകത്ത് മതേതര ബോധമുള്ള മനുഷ്യർക്ക് മുഖ്യമായ ആശയപോരാട്ടങ്ങൾ നടത്തേണ്ടി വരുന്നതും തീവ്രവും രാഷ്ടീയവൽക്കരിക്കപ്പെട്ടതുമായ മതാശയങ്ങളുടെ വക്താക്കളോടാണ്.
ലോകത്ത് നിലനിൽക്കുന്ന വിവിധ ഭരണക്രമങ്ങളിൽ മതസ്വാതന്ത്ര്യം എന്ന ആശയത്തെ പൂർണമായി അംഗീകരിച്ച് കൊടുക്കുന്ന ഒരു സ്വതന്ത്ര കാഴ്ചപ്പാട് ജനാധിപത്യത്തിന് മാത്രമാണുള്ളത്. മതത്തെ ഒരു സ്വകാര്യമായ അവകാശമായി പൗരർക്ക് അംഗീകരിച്ച് കൊടുക്കുമ്പോൾ തന്നെ അതിനെ രാഷ്ട്രീയമായ ഒരു ചട്ടുകമാക്കി വളർത്താൻ പാടില്ലായെന്നത് ജനാധിപത്യത്തിന്റെ മൗലികമായ നൈതിക ബോധമാണ്. അത്തരം നീക്കങ്ങൾ ജനാധിപത്യത്തിന്റെ അന്തസത്തകളെയും നിലനിൽപിനെ തന്നെയും ദോഷകരമായി ബാധിക്കുമെന്ന തിരിച്ചറിവിൽ നിന്നാണ് ഈയൊരു ജാഗ്രത നിലനിൽക്കുന്നത്.
ഇന്ത്യൻ സാഹചര്യത്തിൽ ജനാധിപത്യം ആശയപരമായി ഏറ്റുമുട്ടിക്കൊണ്ടിരിക്കുന്നത് മതരാഷ്ട്രീയത്തിന്റെ ഹിന്ദുത്വ പരിപ്രേക്ഷ്യമായ സംഘപരിവാർ ആശയങ്ങളോടാണ്. സ്വാതന്ത്ര്യ പൂർവ്വ കാലത്ത് നിന്നാരംഭിച്ച ഈ സംഘർഷങ്ങൾ കഴിഞ്ഞ രണ്ട് പതിറ്റാണ്ട് കൊണ്ട് അതിന്റെ മൂർത്തതയിലേക്ക് എത്തി നിൽക്കുമ്പോൾ കേരളം മറ്റൊരു ഗൗരവതരമായ കാഴ്ചയ്ക്ക് കൂടി സാക്ഷിയാകുകയാണ്.
സ്വാതന്ത്ര്യ പൂർവ്വ കാലത്ത് രൂപപ്പെട്ട ഇസ്ലാമിസ്റ്റ് മതരാഷ്ടീയം കേരളത്തിന്റെ ജനാധിപത്യ ഇടങ്ങളിൽ അപകടകരമായ നിലയിൽ ഇടപെട്ട് തുടങ്ങിയിരിക്കുകയാണ്. ഒരു മതസംഘടന എന്ന ചട്ടക്കൂടിലും മതവും രാഷ്ട്രീയവും തമ്മിൽ കൂടിച്ചേരുന്ന ജനാധിപത്യ വിരുദ്ധമായ ആശയാടിത്തറയിലും ഉറച്ചുനിന്ന് കൊണ്ട് കേരളത്തിന്റെ സാമൂഹിക ഘടനയിൽ കൂടുതൽ ദൃശ്യതക്ക് വേണ്ടി കഠിനമായി പരിശ്രമിക്കുന്ന ജമാഅത്തെ ഇസ്ലാമിയെ എങ്ങനെ പ്രതിരോധിക്കും എന്ന വിഷയത്തിൽ മതേതര സമൂഹത്തിൽ പൊതുവെ ഒരവ്യക്തത നിലനിൽക്കുന്നുണ്ട്. ഈ അവ്യക്തതക്ക് ചില കാരണങ്ങളുമുണ്ട്.
എന്ത് കൊണ്ട് കേരളത്തിലെ മുസ്‍ലിം സംഘടനകളിൽ ജമാഅത്തെ  ഇസ്‍ലാമി മാത്രം ഇത്രയ്ക്ക് എതിർക്കപ്പെടുന്നു? എന്താണ് അവരെ മറ്റ് മുസ്‍ലിം സംഘടനകളിൽ നിന്ന് വ്യതിരിക്തരാക്കുന്നത്? പൊതുവെ ഉയർന്നുവരുന്ന ഒരു ചോദ്യമാണിത്.
ജമാഅത്തെ ഇസ്‍ലാമി എന്ന മുസ്‍ലിം സംഘടനയുടെ യഥാർത്ഥ ആദർശമെന്താണെന്ന് കേരളത്തിലെ സാമാന്യ മുസ്‍ലിംകൾക്ക് പോലും വലിയ പിടിയില്ല.
മതേതര ബോധമുള്ള കേരളീയ സമൂഹം ജമാഅത്തെ ഇസ്‍ലാമി എന്ന സംഘടനയെ എതിർക്കുന്നതിനുപിന്നിൽ വ്യക്തമായ ചില കാരണങ്ങളുണ്ട്. അംഗസംഖ്യയിൽ വളരെ പരിമിതമാണെങ്കിലും ജനാധിപത്യം, മതേതരത്വം എന്നീ ആശയങ്ങളിൽ അടിയുറച്ച് വിശ്വസിക്കുകയും രാജ്യത്തിന്റെ ഭരണഘടനയെ നിരുപാധികം അംഗീകരിക്കുകയും ചെയ്യുന്നവർക്ക് ഒരിക്കലും ഉൾക്കൊള്ളാൻ കഴിയാത്ത ആശയ - ഉള്ളടക്കങ്ങളുള്ള സംഘടനയാണ് ജമാഅത്തെ ഇസ്‍ലാമി. മുസ്‍ലിം സമൂഹത്തിന്റെ ആഭ്യന്തരങ്ങളിൽ പ്രവർത്തിച്ച് വന്നിരുന്ന ജമാഅത്തെ ഇസ്‍ലാമിയും അവരുടെ ആശയങ്ങളും കേരളത്തിന്റെ പൊതുമണ്ഡലത്തിൽ ചർച്ചയാകാൻ തുടങ്ങിയത് സമീപകാലത്ത് മാത്രമാണ്.
ഇന്ന് കേരളീയ പൊതുസമൂഹം എന്തൊക്കെ കാരണങ്ങൾ ഉന്നയിച്ചാണോ ജമാത്തെ ഇസ്‍ലാമി എന്ന സംഘടനയെ എതിർക്കുന്നത്, അതേ കാരണങ്ങൾ ഉന്നയിക്കപ്പെട്ട് മുസ്‍ലിം സമൂഹത്തിനിടയിൽ കഴിഞ്ഞ മുക്കാൽ നൂറ്റാണ്ടോളമായി വിമർശനങ്ങൾ ഏറ്റുവാങ്ങിക്കൊണ്ടിരിക്കുന്ന സംഘടനയാണ് ജമാത്തെ ഇസ്‍ലാമി.
കേരളത്തിലെ പാരമ്പര്യ മുസ്‍ലിംകളായ സുന്നികൾ, മുജാഹിദുകൾ, തബ് ലീഗുകാർ തുടങ്ങി മുഴുവൻ മുസ്‍ലിം സംഘടനകളും ജമാഅത്തെ ഇസ്‍ലാമി എന്ന സംഘടനയെ എതിർക്കുന്നുണ്ട്. ജമാഅത്തെ ഇസ്‍ലാമി അവരെയെല്ലാം തിരിച്ചും എതിർക്കുന്നുണ്ട്. ജമാഅത്തെ ഇസ്‍ലാമി ഉയർത്തുന്ന ആശയധാരയെ അംഗീകരിക്കാത്തതിന്റെ പേരിൽ മറ്റുള്ളവരെല്ലാം വിശ്വാസപരമായി പൂർണതയെത്താത്തവരാണ് എന്നാണ് ജമാഅത്തെ ഇസ്‍ലാമിയുടെ പ്രധാന ആരോപണം.
മറ്റ് മുസ്‍ലിം സംഘടനകളുമായുളള ആശയ വാഗ്വാദങ്ങളിൽ ഇക്കാര്യം അവർ ആവർത്തിച്ച് കൊണ്ടിരിക്കുന്നുണ്ട്. അതുകൊണ്ട് തന്നെ ജമാഅത്തെ ഇസ്‍ലാമിയുടെ യഥാർത്ഥ ആശയങ്ങൾ എന്തൊക്കെയാണ് എന്നറിയാനുള്ള ബാധ്യത കേരളത്തിന്റെ പൊതുസമൂഹത്തിനുണ്ട്.
1941-ൽ അവിഭക്ത ഇന്ത്യയിൽ അബുൽ അഅലാ മൗദൂദി എന്ന താത്വിക ആചാര്യനാൽ രൂപീകരിക്കപ്പെട്ട സംഘടനയാണ് ജമാത്തെ ഇസ്‍ലാമി. സംഘടനയുടെ പേര് ഉർദു ഭാഷയിലാണ്. ‘ഇസ്‍ലാമിന്റെ സംഘാടനം’ എന്നാണ് അതിന്റെ അർത്ഥം.
ഉൻമൂലനത്തിനായി ഒരു വ്യാഘ്രം ഒരു ഭാഗത്ത് നിൽക്കുമ്പോൾ മറൂഭാഗത്തുള്ള ഒരു കട്ടുറുമ്പിനെ അവഗണിക്കുന്ന ലാഘവത്തിൽ സംഘപരിവാറിന് മുന്നിൽ ജമാത്തെ ഇസ്‍ലാമി അവഗണിക്കപ്പെട്ടുകൊണ്ടിരുന്നു.
മതസംഘടനയാണോ അതോ രാഷ്ട്രീയ സംഘടനയോ എന്ന് വ്യക്തമായി പറയാൻ സാധിക്കാത്ത വിധമുള്ള ആശയഘടനയും പ്രവർത്തന രൂപവുമാണ് അതിനുള്ളത്. ഇന്ത്യ, പാകിസ്ഥാൻ, ബംഗ്ലാദേശ് എന്നീ രാജ്യങ്ങളിലും ഇന്ത്യയിൽ തന്നെ കശ്മീരിലും വെവ്വേറെ സംഘടനകളായി പ്രവർത്തിക്കുന്ന ജമാഅത്തെ ഇസ്‍ലാമിയെ മത - രാഷ്ട്രീയ പ്രസ്ഥാനമായാണ് വിലയിരുത്തപ്പെടാറുള്ളത്.
തീവ്രവും ജനാധിപത്യ വിരുദ്ധവുമായ ആശയങ്ങളെ ഉൾക്കൊള്ളുന്ന ജമാഅത്തെ ഇസ്‍ലാമി കേരളത്തിലും ഇന്ത്യയുടെ മറ്റ് പ്രദേശങ്ങളിലും വെവ്വേറെ ശൈലിയിലും രൂപത്തിലുമാണ് പ്രവർത്തിക്കുന്നത്. ഇന്നത്തെ പശ്ചാത്തലത്തിൽ കേരളമാണ് അവരുടെ ഏറ്റവും ശക്തമായ പ്രവർത്തന മേഖല.
കേഡർ സംവിധാനമുള്ള സംഘടനാശൈലിയും മതേതരത്വം, ജനാധിപത്യം എന്നീ ആശയങ്ങളുടെ വ്യാജമായ പുറംചട്ട കൊണ്ട് പൊതിഞ്ഞുപിടിച്ച് ഉള്ളിൽ സൂക്ഷിക്കുന്ന ഏറ്റവും മൗലികവാദപരമായ മതരാഷ്ട്രീയവുമാണ് അതിന്റെ വിശ്വരൂപം. ജനാധിപത്യത്തിന് കടകവിരുദ്ധമായ സ്വന്തം ആശയങ്ങളെ മറച്ചു പിടിക്കാൻ ഇത്രനാളും കഴിഞ്ഞുവെന്നതാണ് പൊതുസമൂഹത്തിന്റെ കാര്യമായ വിയോജിപ്പുകളില്ലാതെ ഇത്ര നാളും മുന്നോട്ട് പോകാൻ അവർക്ക് കഴിഞ്ഞതിന്റെയും കാരണം.
ജമാഅത്തെ ഇസ്‍ലാമി എന്ന മുസ്‍ലിം സംഘടനയുടെ യഥാർത്ഥ ആദർശമെന്താണെന്ന് കേരളത്തിലെ സാമാന്യ മുസ്‍ലിംകൾക്ക് പോലും വലിയ പിടിയില്ല. ജമാഅത്തെ ഇസ്‍ലാമിയും മുജാഹിദുകളും പുത്തൻവാദികളാണ് എന്നതിനപ്പുറം അവർ തമ്മിലെ അടിസ്ഥാന വിയോജിപ്പുകൾ പോലും സംഘടനാ ബന്ധിതരല്ലാത്ത കേരളീയ മുസ്‍ലിംകൾക്ക് ഇന്നും അറിയില്ല.
ദൈവേതരവും മനുഷ്യനിർമിതവുമായ വ്യവസ്ഥകളെയും നിയമങ്ങളെയും ഉൾക്കൊണ്ട് ജീവിക്കാൻ യഥാർത്ഥ മുസ്‍ലിംകൾക്ക് സാധിക്കില്ലെന്നും ദൈവത്തിന്റെ നിയമങ്ങൾ അഥവാ ഇസ്‍ലാമിന്റെ പ്രമാണങ്ങളായഖുർആനുംമുഹമ്മദ് നബിയുടെ ജീവിതചര്യകളും മുന്നോട്ടുവെക്കുന്ന ഒരു മൂല്യ- സാമൂഹിക വ്യവസ്ഥ പുലരുന്ന രാഷ്ട്രനിർമിതിക്കായി പണിയെടുക്കേണ്ടവരാണ് മുസ്‍ലിംകൾ എന്നും വിശ്വസിക്കുന്ന മുസ്‍ലിം രാഷ്ട്രീയ പ്രസ്ഥാനമാണ് ജമാഅത്തെ ഇസ്‍ലാമിയെന്നാണ് ഏറ്റവും പ്രാഥമികമായി അവരെ സംബന്ധിച്ച് മനസിലാക്കേണ്ടത്.
ഏതാനും പതിറ്റാണ്ടുകൾ മുമ്പ് വരെ ജമാത്തെ ഇസ്‍ലാമിക്കാർ തെരഞ്ഞെടുപ്പുകളിൽ വോട്ട് ചെയ്തിരുന്നില്ല. സർക്കാർ ജോലികൾ സ്വീകരിച്ചിരുന്നില്ല. ഇന്നതിന് അല്പം മയമുണ്ടായിട്ടുണ്ടെങ്കിലും അതൊരു നിർബന്ധിതാവസ്ഥയിലെ അടവുനയം മാത്രമായാണ് അവർ അണികളെ ബോധ്യപ്പെടുത്തിയിരിക്കുന്നത്.
ഇന്ത്യയെ ഒരു ഇസ്‍ലാമിക രാഷ്ട്രമാക്കി മാറ്റൽ മുസ്‍ലിംകളുടെ ബാധ്യതയാണെന്നാണ് അവരുടെ അടിസ്ഥാന വാദം. കാരണം അവരുടെ ഭാഷ്യത്തിൽ ഇസ്‍ലാമിലെ ഏകദൈവാരാധനാ സങ്കല്പം പൂർണമാകണമെങ്കിൽ രാജ്യത്തിന്റെ നിയമവ്യവസ്ഥ കൂടി ദൈവത്തിൻ്റേതാകണം. ദൈവേതരമായ വ്യവസ്ഥകൾക്ക് വേണ്ടി പണിയെടുക്കൽ ദൈവനിഷേധമാണ്. ജനാധിപത്യമെന്നത് മനുഷ്യർ ചേർന്നിരുന്ന് നിയമങ്ങൾ രൂപീകരിക്കുന്ന അനിസ്ലാമിക വ്യവസ്ഥയാണ്. അതുകൊണ്ട് മുസ്‍ലിംകൾ അത് അംഗീകരിക്കരുത്. ജനാധിപത്യത്തിലല്ല, ദൈവാധിപത്യത്തിലാണ് മുസ്‍ലിംകൾ വിശ്വസിക്കേണ്ടത്. അതുകൊണ്ടുതന്നെ ജനാധിപത്യപരമായ തെരഞ്ഞെടുപ്പുകളിൽ പങ്കെടുക്കരുത്. അനിസ്‍ലാമിക സർക്കാരിന്റെ കീഴിലുള്ള ജോലികൾ ചെയ്ത് ആ സർക്കാറിനെ പിന്തുണക്കരുത്. ഇതൊക്കെയാണ് ജമാഅത്തെ ഇസ്‍ലാമിയുടെ അടിസ്ഥാന നിലപാടുകൾ.
ഈ നിലപാടുകളിൽ ഉറച്ച് നിന്ന് കൊണ്ടാണ് സംഘടന മുന്നോട്ട് പോയത്. ഈ ആശയങ്ങൾ എഴുത്തുകളിലൂടെയും പ്രസംഗങ്ങളിലൂടെയും അതിശക്തമായി അവർ പ്രചരിപ്പിച്ച് കൊണ്ടിരുന്നു. അതൊക്കെ ഇന്നും ലഭ്യമാണ്. ഏതാനും പതിറ്റാണ്ടുകൾ മുമ്പ് വരെ ജമാത്തെ ഇസ്‍ലാമിക്കാർ തെരഞ്ഞെടുപ്പുകളിൽ വോട്ട് ചെയ്തിരുന്നില്ല. കുഞ്ചിക സ്ഥാനങ്ങളിലെ സർക്കാർ ജോലികൾ അവർ സ്വീകരിച്ചിരുന്നില്ല. ഇന്നതിന് അല്പം മയമുണ്ടായിട്ടുണ്ടെങ്കിലും അതൊരു നിർബന്ധിതാവസ്ഥയിലെ അടവുനയം മാത്രമായാണ് അവർ അണികളെ ബോധ്യപ്പെടുത്തിയിരിക്കുന്നത്.
1980-കളിലെ ശരീഅത്ത് വിവാദത്തിന് ശേഷമുണ്ടായ കേരളീയ മുസ്ലിം സാമൂഹിക പശ്ചാത്തലത്തിൽ മറ്റ് മുസ്‍ലിം പുരോഗമന സംഘടനകളുടെ പിന്തുണയോടെ ജമാഅത്തെ ഇസ്‍ലാമി ആരംഭിച്ചമാധ്യമംപത്രം കേരളത്തിലെ മതരാഷ്ട്ര വാദത്തിന്റെ മറ്റൊരാധ്യായം തുറക്കുകയായിരുന്നു. പത്രപ്രവർത്തനത്തിന്റെയും അതിലൂടെ കൈവന്ന സാംസ്കാരിക മുഖത്തിന്റെയും പിൻബലത്തിൽ കേരളത്തിലെ മുസ്‍ലിം സമൂഹത്തിൽ തങ്ങളുടെ രാഷ്ട്രീയ അജണ്ടകൾ നടപ്പിലാക്കാൻ അതിലൂടെ ശ്രമിച്ചു.
സംഘപരിവാർ എന്ന വൻ ഭീഷണി മുന്നിൽ നിലനിൽക്കുമ്പോൾ മുസ്‍ലിം അവാന്തര വിഭാഗങ്ങളിലെ ഇത്തരം പുഴുക്കുത്തുകളെ ചൂണിക്കാണിക്കുന്നത് സംഘപരിവാറിന്റെ പ്രത്യക്ഷ ഇരയായ മുസ്‍ലിം സമൂഹത്തെ മൊത്തത്തിൽ ദോഷകരമായി ബാധിക്കുമെന്ന രാഷ്ട്രീയബോധ്യം കൊണ്ട് പലരും ജമാഅത്തെ ഇസ്‍ലാമിയെ അവഗണിച്ചു. ഉൻമൂലനത്തിനായി ഒരു വ്യാഘ്രം ഒരു ഭാഗത്ത് നിൽക്കുമ്പോൾ മറൂഭാഗത്തുള്ള ഒരു കട്ടുറുമ്പിനെ അവഗണിക്കുന്ന ലാഘവത്തിൽ സംഘപരിവാറിന് മുന്നിൽ ജമാത്തെ ഇസ്‍ലാമി അവഗണിക്കപ്പെട്ടുകൊണ്ടിരുന്നു. ഇതൊരു വലിയ സൗകര്യമായി ജമാത്തെ ഇസ്‍ലാമിക്ക് തോന്നുകയും ചെയ്തു.
ഇസ്‍ലാമിന്റെ ഏജൻസി മൊത്തമായി ഏറ്റെടുക്കാനുള്ള ഒരു കൾച്ചറൽ കാപിറ്റൽ മുസ്‍ലിം സമൂഹത്തിൽ രൂപപ്പെടുത്താനുള്ള ജമാഅത്തെ ഇസ്‍ലാമിയുടെ ശ്രമം ഒട്ടൊക്കെ വിജയിക്കുന്നുണ്ടെന്ന് അംഗീകരിച്ച് കൊടുക്കേണ്ടിവരും.
മുസ്‍ലിം സമൂഹത്തിൽ നിന്ന് ആന്തരികമായുണ്ടാകുന്ന വിമർശനങ്ങളെ തങ്ങളുടെ പ്രത്യയശാസ്ത്രമുപയോഗിച്ച് രൂക്ഷമായി  എതിരിടുകയും ബാഹ്യമായുണ്ടാകുന്ന ജമാഅത്ത് വിമർശനങ്ങളെ അവരുടെ  പ്രോപഗണ്ട മെഷിനറി ഉപയോഗിച്ച് ഇസ്‍ലാമോഫോബിക് - മുസ്‍ലിം വിമർശനങ്ങളായി ചിത്രീകരിക്കുകയും ചെയ്യുന്ന ദ്വിമുഖ സ്ട്രാറ്റജി അവർ ഇതിലൂടെ വളർത്തിയെടുത്തു. ജമാത്തെ ഇസ്‍ലാമിയുടെയും അതിന്റെ നേതൃത്വത്തിലുള്ള വെൽഫെയർ പാർട്ടിയുടെയും പ്രവർത്തകരുടെ സോഷ്യൽ മീഡിയ ഇടപെടലുകൾ പരിശോധിച്ചാൽ ഇത് വ്യക്തമാകും. ഈ സ്ട്രാറ്റജിയെ അവർ വീണ്ടും വികസിപ്പിക്കുകയും ‘ജമാഅത്തെ ഇസ്‍ലാമി വിമർശനം സമം ഇസ്‍ലാം വിമർശനം’ എന്നൊരു ഫോർമുലയിൽ എത്തിക്കുകയും ചെയ്തു.
മുസ്‍ലിം വിഷയങ്ങളുമായി ബന്ധപ്പെട്ട് ജമാഅത്ത് ഉയർത്തുന്ന വിവാദങ്ങൾ ഏറ്റെടുക്കേണ്ട ഒരു നിർബന്ധാവസ്ഥ കേരളത്തിലെ മറ്റ് മുസ്‍ലിം സംഘടനകൾക്കുമേൽ അദൃശ്യമായി അവർ അടിച്ചേൽപ്പിച്ചിട്ടുണ്ട്. ഇതൊക്കെ സൂക്ഷമമായി പരിശോധിക്കുമ്പോൾ ഇസ്‍ലാമിന്റെ ഏജൻസി മൊത്തമായി ഏറ്റെടുക്കാനുള്ള ഒരു കൾച്ചറൽ കാപിറ്റൽ മുസ്‍ലിം സമൂഹത്തിൽ രൂപപ്പെടുത്താനുള്ള ജമാഅത്തെ ഇസ്‍ലാമിയുടെ ശ്രമം ഒട്ടൊക്കെ വിജയിക്കുന്നുണ്ടെന്ന് അംഗീകരിച്ച് കൊടുക്കേണ്ടിവരും. അതും വ്യക്തമായി ബോധ്യപ്പെടുന്ന അനേകം സംഭവങ്ങൾ കേരളത്തിൽ തുടർച്ചയായി കഴിഞ്ഞുപോയിട്ടുണ്ട്.
മാധ്യമംപത്രത്തിന്റെ തുടർച്ചയായിമീഡിയ വൺചാനലും അനുബന്ധ മാധ്യമങ്ങളും ജമാഅത്തെ ഇസ്‍ലാമിക്ക് കേരളത്തിൽ വലിയ ദൃശ്യത ഉണ്ടാക്കിക്കൊടുത്തുവെന്നത് യാഥാർത്ഥ്യമാണ്. മതരാഷ്ട്ര സിദ്ധാന്തങ്ങളെ മറച്ചുപിടിക്കാൻ സാധിക്കുന്ന വിധം പുറമെ വെൽഫെയർ പാർട്ടി, മീഡിയ വൺ, സോളിഡാരിറ്റി, പരിസ്ഥിതി പ്രവർത്തനങ്ങൾ, സാംസ്കാരിക പരിപാടികൾ തുടങ്ങി അനേകം പൊതു ഇടങ്ങൾ അവർക്കുണ്ടായി. ഈ പൊതു ഇടങ്ങളുടെ ഉള്ളിലെ അകക്കാമ്പായി നിലനിൽക്കുന്ന മതരാഷ്ട്ര പ്രസ്ഥാനത്തിന്റെ വേരുകൾ തിരിച്ചറിയാത്ത പലരും അവരുടെ ഗുണഭോക്താക്കളായി.
ആർ എസ് എസും ജമാഅത്തെ ഇസ്‍ലാമിയും ഒരു നാണയത്തിന്റെ ഇരുവശമാണോ എന്ന ചർച്ചക്ക് പ്രസക്തിയില്ലാത്ത വിധം സാമൂഹ്യസാഹചര്യങ്ങൾ വഷളാകുന്നുണ്ട്.
അനേകം  കപടമായ പേരുകളിലൂടെ മുസ്‍ലിം സമൂഹത്തിൽ കൂടുതൽ സ്വാധീനമുണ്ടാക്കാൻ പോന്ന വിധത്തിൽ ജമാത്തെ ഇസ്‍ലാമി വളർന്നപ്പോൾ ആദ്യ കാലങ്ങളിൽ അവരെ പ്രതിരോധിച്ച് നിർത്തിയിരുന്ന മുസ്‍ലിം ലീഗ് പോലും ക്രമേണ കീഴ്പ്പെട്ടു. ഇന്ന് മുസ്‍ലിം ലീഗിന്റെ ആഭ്യന്തരങ്ങളിൽ രണ്ട് വിഭാഗങ്ങളായി രൂപപ്പെട്ട് നടക്കുന്ന മതാത്മക, മതേതര പ്രത്യയശാസ്ത്ര സമരത്തിൽ ഒരു വിഭാഗം ഇസ്‍ലാമിസ്റ്റ് രാഷ്ട്രീയത്തിന്റെ ശൈലികളിലേക്ക് മാറിക്കഴിഞ്ഞിട്ടുണ്ട്. കഴിഞ്ഞ തദ്ദേശ സ്വയംഭരണ തെരഞ്ഞെടുപ്പിൽ ജമാഅത്തെ ഇസ്‍ലാമിയുടെ രാഷ്ട്രീയ പാർട്ടിയുമായി സഖ്യ ബന്ധം രൂപീകരിക്കാനാണ് യു.ഡി.എഫും ലീഗും ശ്രമിച്ചത്. ഇതിന്റെ അപകടങ്ങൾ അക്കാലത്ത് തന്നെ ചൂണ്ടിക്കാണിക്കപ്പെട്ടിട്ടുണ്ട്.
ജമാത്തെ ഇസ്‍ലാമിയുടെ മതാശയങ്ങളുടെ വർത്തമാന രാഷ്ട്രീയ രൂപമാണ് വെൽഫെയർ പാർട്ടി. ജമാഅത്തിന്റെ ആസ്ഥാനത്ത് അവർ ചേർന്നിരുന്ന് തീരുമാനമെടുത്താണ് ഈ പാർട്ടി രൂപീകരിക്കുന്നത്. ഇനി നാളെ തങ്ങൾക്ക് ഒരു പാർട്ടി വേണ്ട എന്ന് ജമാഅത്തെ ഇസ്‍ലാമി തീരുമാനിച്ചാൽ അതിന്റെ ഗതി മറ്റൊന്നാകുകയുമില്ല. അതിന്റെ ഉന്നത നേതാക്കളെ നിശ്ചയിക്കുന്നതും ജമാഅത്ത് നേതൃത്വമാണ്. അവരുടെ നേതൃത്വത്തിലുള്ള ആരാധനാലയങ്ങൾ പോലും വെൽഫെയർ പാർട്ടിയുടെ രാഷ്ട്രീയ പ്രവർത്തനങ്ങൾക്കായി ഉപയോഗിക്കുന്ന ഒരപകടാവസ്ഥ കൂടി ഇവിടെ രൂപപ്പെട്ടുവരുന്നുണ്ട്  അമുസ്‍ലിംകളായ ചിലരെ വ്യാജമായ മതേതര മുഖം സൃഷ്ടിക്കാൻ മാത്രമാണ് അതിലേക്ക് റിക്രൂട്ട് ചെയ്യുന്നത്. ജമാഅത്തിന്റെ കയ്യിലെ കളിപ്പാവ പോലെ പ്രവർത്തിക്കുന്ന വെൽഫെയർ പാർട്ടി മൗദൂദിയൻ രാഷ്ട്രീയത്തിന്റെ ഒരു അടവ് മുഖം മാത്രമാണ്.
കേരളത്തിന്റെ മതേതരമായ പോരാട്ടങ്ങളിൽ, താരതമ്യേന ചെറുതെങ്കിലും, മൗദൂദിയൻ രാഷ്ടീയത്തോടുള്ള സമീപനം പ്രധാനമായ ഒരു ഘടകമാണ്. ജാതി, മത സങ്കല്പങ്ങളിലൂന്നിയ കുടുസുകളിൽ നിന്നും തീവ്രതകളിൽ നിന്നും മതേതര ബോധമുള്ള കേരള ജനതയെ മോചിപ്പിച്ചതാണ് കേരളീയ നവോത്ഥാനത്തിന്റെ ഘടനാപരമായ കാതലെങ്കിൽ വർത്തമാനകാലത്ത് അതിനെ രാഷ്ട്രീയമായി ഉപയോഗിക്കുന്ന മുഴുവൻ ശക്തികളെയും നമുക്ക് എതിർത്ത് തോൽപിച്ച് മാത്രമേ നവോത്ഥാനത്തിന്റെ തുടർച്ചകൾ സാധ്യമാവുകയുള്ളൂ.
കേരളീയ നവോത്ഥാന ശില്പികൾ വെട്ടിയിട്ട വഴികളിൽ പുറകോട്ടോടിക്കൊണ്ട് മതത്തെയും മത വിശ്വാസങ്ങളെയും ഉപയോഗിച്ച് സാമൂഹ്യ ശിഥിലീകരണത്തിന് ശ്രമിക്കുന്ന പ്രസ്ഥാനങ്ങളെ തുറന്ന് കാട്ടൽ മതേതര ബോധമുള്ള മുഴുവൻ മനുഷ്യരുടെയും ബാധ്യതയായി മാറുകയാണ്. ആർ എസ് എസും ജമാഅത്തെ ഇസ്‍ലാമിയും ഒരു നാണയത്തിന്റെ ഇരുവശമാണോ എന്ന ചർച്ചക്ക് പ്രസക്തിയില്ലാത്ത വിധം സാമൂഹ്യ സാഹചര്യങ്ങൾ വഷളാകുന്നുണ്ട്. ബി ജെ പിയെയും ആർ എസ് എസിനെയും പ്രതിരോധിച്ച് നിർത്തുന്നതുപോലെ മതവും രാഷ്ട്രീയവും കൂട്ടിക്കുഴച്ച് പൊതുസമൂഹത്തെ വിഷലിപ്തമാക്കുന്ന മൗദൂദിയൻ രാഷ്ട്രീയത്തെ പ്രതിരോധിക്കാനും സമയമായിരിക്കുന്നു. ഒരു കൊടിയ വിഷം കൂടിയ അളവിൽ ഒന്നിച്ച് ഏൽക്കുന്നതും ചെറു മാത്രകളായി അല്പാല്പം എൽക്കുന്നതും ഒരു പോലെയല്ലെങ്കിലും അത് രണ്ടും അപകടം തന്നെയാണ്.",left
"5 ,   ,          കണ്ണൂർ അഴീക്കോട്‌ വെടിക്കെട്ടിനിടെ അപകടം; ഒരു കുട്ടിയുൾപ്പെടെ 5 പേർക്ക് പരിക്ക്, ഒരാളുടെ നില ഗുരുതരം - 5 ,   ,          - കണ്ണൂർ:അഴീക്കോട്‌ വെടിക്കെട്ടിനിടെയുണ്ടായ അപകടത്തിൽ ഒരു കുട്ടിയുൾപ്പെടെ 5 പേർക്ക് പരിക്ക്. ഇതിൽ ഒരാളുടെ നില ഗുരുതരമാണ്. നാടൻ അമിട്ട് ആൾക്കൂട്ടത്തിനിടയിൽ വീണ് പൊട്ടുകയായിരുന്നു. നീർക്കടവ് മുച്ചിരിയൻ ക്ഷേത്രത്തിലാണ് അപകടമുണ്ടായത്. ഇന്ന് പുലർച്ചെ നാലുമണിയോടെയാണ് അപകടമുണ്ടായത്.

തെയ്യം ഉത്സവത്തിനിടെയാണ് അപകടം. നാടൻ അമിട്ട് മുകളിൽ പോയി പൊട്ടാതെ ആൾക്കൂട്ടത്തിനിടയിലേക്ക് വീണു പൊട്ടുകയായിരുന്നു. 12 വയസ്സുള്ള കുട്ടിയുൾപ്പെടെവർക്കാണ് പരിക്കേറ്റത്. ഒരാളുടെ നില ​ഗുരുതരമാണ്. ഇയാളെ മം​ഗലാപുരത്തുള്ള ആശുപത്രിയിലേക്ക് മാറ്റി. പത്തിരിയ്യം തെയ്യമായിരുന്നു ഇത്. നിരവധി ആളുകളാണ് തെയ്യം കാണാനെത്തിയിരുന്നത്. മൂന്ന് പേർക്ക് ​ഗുരുതരമായി പരിക്കേറ്റിട്ടുണ്ട്.

ഇന്‍വെസ്റ്റ് കേരള ആഗോള നിക്ഷേപക സംഗമത്തിന് ഇന്ന് കൊച്ചിയിൽ തുടക്കമാകും; മുഖ്യമന്ത്രി ഉദ്ഘാടനം ചെയ്യും

ഏഷ്യാനെറ്റ് ന്യൂസ് ലൈവ് യുട്യൂബിൽ കാണാം",right
"സഞ്ജയ് മല്‍ഹോത്ര റിസര്‍വ് ബാങ്ക് ഗവര്‍ണര്‍; ബുധനാഴ്ച ചുമതലയേല്‍ക്കും റിസർവ് ബാങ്ക് ഗവർണർ റിസര്‍വ് ബാങ്ക് ഗവര്‍ണറായി സഞ്ജയ് മല്‍ഹോത്രയെ നിയമിച്ചു. 1990 ബാച്ച് ഐഎഎസ് ഉദ്യോഗസ്ഥന്‍ ആണ് . നിലവില്‍ റവന്യു സെക്രട്ടറിയാണ്. മൂന്നുവര്‍ഷത്തേക്കാണ് നിയമനം. ബുധനാഴ്ച ചുമതല ഏറ്റെടുക്കും. ശക്തികാന്ത ദാസ വിരമിക്കുന്ന ഒഴിവിലാണ് രാജസ്ഥാന്‍ കേഡര്‍ ഉദ്യോഗസ്ഥനായ സഞ്ജയ് മല്‍ഹോത്രയെ നിയമിച്ചത്.

ധനകാര്യ, നികുതി വകുപ്പുകളുമായി ബന്ധപ്പെട്ട് ഏറെക്കാലത്തെ പ്രവര്‍ത്തന പരിചയമുണ്ട്. ജി എസ് ടി കൗണ്‍സിലിലും പ്രവര്‍ത്തിച്ചിട്ടുണ്ട്. കാണ്‍പൂര്‍ ഐഐടിയില്‍ നിന്ന് കമ്പ്യൂട്ടര്‍ സയന്‍സില്‍ ബിരുദം നേടിയ മല്‍ഹോത്ര യു എസിലെ പ്രിന്‍സ്റ്റണ്‍ സര്‍വകലാശാലയില്‍നിന്ന് ബിരുദാനന്തര ബിരുദവും നേടി.",left
"Keralaഅതിരപ്പിള്ളിയിലെ ആനയ്ക്ക് മയക്കുവെടിവെച്ചു; കോടനാട്ടേയ്ക്ക് കൊണ്ടുപോകുംആനയെ മയക്കുവെടിവെയ്ക്കാനുള്ള ദൗത്യം ഇന്ന് പുലര്‍ച്ചെ അഞ്ച് മണിയോടെ ആരംഭിച്ചിരുന്നു കൊച്ചി: അതിരപ്പിള്ളിയില്‍ മസ്തകത്തില്‍ പരിക്കേറ്റ് അതീവ ഗുരുതരാവസ്ഥയിലുള്ള കാട്ടാനയെ മയക്കുവെടിവെച്ചു. വെറ്ററിനറി ഡോക്ടര്‍ അരുണ്‍ സക്കറിയുടെ നേതൃത്വത്തിലുള്ള സംഘമാണ് ആനയ്ക്ക് മയക്കുവെടിവെച്ചത്. മയക്കുവെടി വെച്ചതിന് ശേഷമുള്ള സാഹചര്യം ദൗത്യസംഘം വിലയിരുത്തുകയാണ്. ആന മയങ്ങിയ ശേഷം കുങ്കിയാനകളുടെ സഹായത്തോടെ വാഹനത്തില്‍ കയറ്റി കോടനാട്ടേയ്ക്ക് കൊണ്ടുപോകും. അവിടെ എത്തിച്ചാകും ആനയ്ക്ക് ചികിത്സ നല്‍കുക.

ആനയെ മയക്കുവെടിവെയ്ക്കാനുള്ള ദൗത്യം ഇന്ന് പുലര്‍ച്ചെ അഞ്ച് മണിയോടെ ആരംഭിച്ചിരുന്നു. 6.40 ഓടെ ആനയെ ലൊക്കേറ്റ് ചെയ്തു. വെറ്റിലപ്പാറയിലെ പതിനാലാം ബ്ലോക്കിലായിരുന്നു ആന ഉണ്ടായിരുന്നത്. തുടര്‍ന്ന് അരുണ്‍ സക്കറിയയും സംഘവും അവിടേയ്ക്ക് എത്തുകയായിരുന്നു.

കഴിഞ്ഞ മാസമായിരുന്നു മസ്തകത്തില്‍ പരിക്കേറ്റ നിലയില്‍ ആനയെ വനത്തിനുള്ളില്‍ കണ്ടെത്തിയത്. ആനയുടെ മസ്‌കത്തിലേറ്റ മുറിവ് മറ്റ് ആനകളുമായുള്ള സംഘര്‍ഷത്തില്‍ പറ്റിയതാകാം എന്നായിരുന്നു നിഗമനം. മുറിവ് മസ്തകത്തിലായത് പരിഗണിച്ച് വിദഗ്ധ സംഘത്തിന്റെ പരിശോധനയ്ക്ക് കാട്ടാനയെ വിധേയമാക്കിയിരുന്നു. മുറിവേറ്റ ആനയുടെ ആരോഗ്യം അല്‍പം മോശമാണെന്ന് കഴിഞ്ഞ ദിവസം ഡോക്ടര്‍ അരുണ്‍ സക്കറിയ വ്യക്തമാക്കിയിരുന്നു. ആനയുടെ മസ്തകത്തിലെ മുറിവ് ദിനംപ്രതി വലുതായി വരുന്നത് ആശങ്കയ്ക്ക് ഇടയാക്കിയിരുന്നു.

Content Highlights- dr arun sakharia and team drugged elephant who injured head in athirappilly",left
"തൃശ്ശൂരിലെ  ബിജെപിയുടെ വളർച്ച തടയാനായില്ല,ക്രൈസ്തവ മേഖലയിൽ ബിജെപി സ്വാധീനം കൂടുന്നുവെന്ന് സിപിഎം റിപ്പോർട്ട് -      , - തൃശ്ശൂര്‍:  ജില്ലയിലെ ബിജെപിയുടെ വളർച്ച തടയാനായില്ലെന്ന് സിപിഎം.   ജില്ലാ സമ്മേളനത്തില്‍ അവതരിപ്പിച്ച പ്രവര്‍ത്തന റിപ്പോര്‍ട്ടിലാണ്  ബിജെപിയുടെ വിജയം വിലയിരുത്തിയത്.  പാർട്ടി പ്രവർത്തന രീതികളിൽ അടിമുടി മാറ്റം അനിവാര്യമാണ്. ക്രൈസ്തവ മേഖലയിലെ വോട്ട് ചോർച്ചയും റിപ്പോർട്ടിൽ പരാമര്‍ശിക്കുന്നു. ക്രൈസ്തവ മേഖലയിൽ ബിജെപി സ്വാധീനം വർദ്ധിക്കുന്നു. കരുവന്നൂർ വിഷയം പാർട്ടിക്ക് കനത്ത പ്രഹരമായി. പ്രാദേശിക ജാഗ്രത കുറവാണ് പ്രശ്നങ്ങൾക്ക് കാരണമെന്നും റിപ്പോര്‍ട്ടിലുണ്ട്.

കുന്നംകുളം ടൗണ്‍ ഹാളിലെ കൊടിയേരി ബാലകൃഷ്ണന്‍ നഗറിറാലണ് ജില്ലാ സമ്മേളനം നടക്കുന്നത്.. രാവിലെ 9 ന്   ജില്ലയിലെ മുതിര്‍ന്ന നേതാവ് എന്‍ ആര്‍ ബാലന്‍ പതാക  ഉയര്‍ത്തി..  പ്രതിനിധി സമ്മേളനം സിപിഎം സംസ്ഥാന സെക്രട്ടറി എംവി ഗോവിന്ദന്‍ ഉദ്ഘാടനം ചെയ്തു..  ട് ജില്ലാ സെക്രട്ടറി എംഎം വര്‍ഗീസാണ്  റിപ്പോര്‍ട്ട് അവതരിപ്പിച്ചത്.. ജില്ലയിലെ സിപിഎമ്മിനെ പ്രതിസന്ധിയിലാക്കിയ കരുവന്നൂര്‍ തട്ടിപ്പ്,  മറ്റു സഹകരണ ബാങ്കുകളുടെ സാന്പത്തിക ക്രമക്കേടുകള്‍, പാര്‍ലമെന്‍റ് തെരഞ്ഞെടുപ്പില്‍ സംസ്ഥാനത്താദ്യമായി ബിജെപിതൃശൂരില്‍ അക്കൗണ്ട് തുറക്കാനിടയായ സാഹചര്യം, കത്തോലിക്കാ സഭ ബിജെപിക്ക് നല്‍കുന്ന പിന്തുണ,  തൃശൂര്‍ കോര്‍പ്പറേഷന്‍ ഉള്‍പ്പടെയുള്ള തദ്ദേശ സ്വയംഭരണ സ്ഥാപനങ്ങളിലെ ഭരണ പ്രതിസന്ധി തുടങ്ങിയ വിഷയങ്ങള്‍ സമ്മേളനത്തിന്‍റെ സജീവ ചര്‍ച്ചയിലെത്തിയേക്കാം.

നിലവിലെ സെക്രട്ടറി എംഎം വര്‍ഗീസ് ഒഴിയാനുള്ള സാധ്യതയാണുള്ളത്.   അബ്ദുള്‍ ഖാദര്‍, യു.പി. ജോസഫ് എന്നിവരുടെ പേരുകളാണ് സജീവമായുള്ളത്.  പതിനൊന്നിന് ഉച്ചതിരിഞ്ഞ് നടക്കുന്ന സമാപന സമ്മേളനം മുഖ്യ മന്ത്രി പിണറായി വിജയനാണ് ഉദ്ഘാടനം ചെയ്യുക. സംസ്ഥാനത്തെ ഏറ്റവും ഒടുവിലത്തെ ജില്ലാ സമ്മേളനം എന്ന പ്രത്യേകതയും തൃശൂര്‍ ജില്ലാ സമ്മേളനത്തിനുണ്ട്.",right
"ട്രംപ് ഭയക്കുന്ന ഡീ ഡോളറൈസേഷൻ,ഇന്ത്യ- ചൈന- റഷ്യ നയതന്ത്രം ജനുവരി 20-ന് അമേരിക്കയിലെ ഭരണമാറ്റം പൂർണമാകുകയാണ്. ലോകത്തിലെ പ്രബലമായ ജനാധിപത്യ ചരിത്രമുള്ള രാജ്യത്തിന്റെ ഭരണതലപ്പത്തേക്ക് ഒരു വനിത എത്തുന്നതിനെ അമേരിക്കക്കാർ വോട്ടിനിട്ടു തള്ളി. എല്ലാ മേഖലയിലും നിറഞ്ഞ ഭൂരിപക്ഷത്തോടെ അവർ ട്രംപിനെ തെരഞ്ഞെടുത്തു. 20 വർഷത്തിനിടെ ജനകീയ വോട്ട് നേടുന്ന ആദ്യത്തെ റിപ്പബ്ലിക്കൻ പ്രസിഡന്റ് എന്ന ഖ്യാതിയോടെയാണ് ട്രംപിന്റെ തിരിച്ചുവരവ്. ശക്തമായ ജനവിധിയോടെ മാത്രമല്ല, കോൺഗ്രസിന്റെ ഏകീകൃത നിയന്ത്രണത്തോടെയും യാഥാസ്ഥിതിക സുപ്രീംകോടതി ഭൂരിപക്ഷത്തോടെയും ട്രംപ് അധികാരമേറും.
ആഭ്യന്തരനയ അജണ്ട നടപ്പിലാക്കാനും ഫെഡറൽ ഗവൺമെൻ്റിനെ സമൂലമായി പുനർനിർമിക്കാനും സ്ഥാപന മാനദണ്ഡങ്ങൾ തിരുത്തിയെഴുതാനും അദ്ദേഹത്തിന് സ്വാതന്ത്ര്യമുണ്ട്. എന്നാൽ ട്രംപിന്റെ തിരിച്ചുവരവ് അമേരിക്കയെ സാരമായി ബാധിക്കുമെങ്കിൽ, അത് ലോകത്തിന്റെ മറ്റു ഭാഗങ്ങൾക്ക് കൂടുതൽ പ്രാധാന്യം നൽകിയേക്കാം. വലിയ യുദ്ധങ്ങളൊന്നും ഇല്ലാതിരുന്ന (അഫ്ഗാനിസ്ഥാനിലെ അമേരിക്കയുടെ ഏറ്റവും ദൈർഘ്യമേറിയ യുദ്ധം ഒഴികെ); രണ്ടാം ട്രംപ് ഭരണകൂടത്തിലെ യു.എസ് വിദേശനയം അദ്ദേഹത്തിന്റെ ആദ്യ ടേമിന്റെ ആവർത്തനമാകുമെന്ന് പലരും പ്രതീക്ഷിക്കുന്നു.
പ്രതിരോധം, തീവ്രവാദ വിരുദ്ധ പ്രവർത്തനങ്ങൾ തുടങ്ങിയ മേഖലകളിൽ ക്രിയാത്മകമായ ബന്ധമായിരിക്കും ട്രംപിൻെറ കാലത്ത് ഇന്ത്യയുമായി ഉണ്ടാവുക.
പുനരുജ്ജീവിപ്പിച്ച നോർത്ത് അമേരിക്കൻ ഫ്രീ ട്രേഡ് എഗ്രിമെൻ്റ് (ഇപ്പോൾ യുഎസ്- മെക്സിക്കോ- കാനഡ കരാർ), മിഡിൽ ഈസ്റ്റ് എബ്രഹാം ഉടമ്പടികൾ, നാറ്റോ അംഗങ്ങൾക്കിടയിൽ വ്യാപാരച്ചെലവ് പങ്കിടൽ, പുതിയതും ശക്തവുമായ സുരക്ഷാസഖ്യങ്ങൾ എന്നിവയുൾപ്പെടെ ശ്രദ്ധേയമായ ചില വിദേശ-നയ വിജയങ്ങൾ പോലും കഴിഞ്ഞ തവണ ട്രംപിന് അവാശപ്പെട്ടതായിരുന്നു. മാത്രമല്ല, ട്രംപ് ഇപ്പോഴും നാല് വർഷം മുമ്പുണ്ടായിരുന്ന അതേ വ്യക്തിയാണ്, നല്ലതും ചീത്തയും, അദ്ദേഹത്തിന്റെ ലോകവീക്ഷണവും  മാറ്റമില്ലാതെ തുടരുന്നു. ഇസ്രായേൽ - പലസ്തീൻ, റഷ്യ - യുക്രൈൻ യുദ്ധങ്ങൾ, ചൈനയുടെ വേഗത്തിലുള്ള വളർച്ച, റഷ്യ - ഇന്ത്യ - ചൈന ബന്ധത്തിലെ പുതിയ മുന്നേറ്റങ്ങൾ, ആഗോള മുതലാളിത്ത പ്രതിസന്ധികൾ, യൂറോപ്പിലെ മദ്ധ്യ-തീവ്ര വലതുപക്ഷ മുന്നേറ്റങ്ങൾ, ഗ്ലോബൽ സൗത്തിലെ മാറ്റങ്ങൾ, തുടങ്ങീ സവിശേഷമായ രാഷ്ട്രീയ സാഹചര്യങ്ങൾ നിലനിൽക്കുന്ന ഘട്ടത്തിലാണ് അമേരിക്കയിലെ ഭരണമാറ്റം. ഒന്നാം ടേമിൽ ഉണ്ടായിരുന്നത് പോലെയുള്ള അനുകൂല സാഹചര്യങ്ങളല്ല ട്രംപിന് മുന്നിലുള്ളത്.
ട്രംപ് അധികാരത്തിൽ വരുന്നതിൽ നയതന്ത്രപരമായി ഇന്ത്യയ്ക്ക് പ്രതീക്ഷയുണ്ട്; എന്നാൽ അതുപോലെ തന്നെ ചില ആശങ്കകളുമുണ്ട്. ബൈഡനെക്കാളും ഇന്ത്യയെ, പ്രത്യേകിച്ച് മോദിയെ നല്ല സുഹൃത്തായി കാണുന്നയാളാണ് ട്രംപ്. 2019 സെപ്റ്റംബറിൽ, ഹൂസ്റ്റണിൽ നടന്ന ‘ഹൗഡി മോദി’ പരിപാടി ട്രംപും മോദിയും തമ്മിലുള്ള സൗഹാർദ്ദത്തിൻെറ പ്രദർശനമായിരുന്നു. ഏകദേശം 50,000 ഇന്ത്യൻ അമേരിക്കക്കാരെയാണ് അന്ന് ഇരുനേതാക്കളും അഭിസംബോധന ചെയ്തത്. ഇത് യു.എസ് - ഇന്ത്യ ബന്ധത്തിലെ ഒരു സുപ്രധാന നിമിഷമായിരുന്നു. പിന്നീട് വന്ന തെരഞ്ഞെടുപ്പിൽ ഇന്തോ-അമേരിക്കൻ വംശജർക്കിടയിലെ വോട്ടിംഗ് പാറ്റേണിൽ ചെറുതല്ലാത്ത മാറ്റം പ്രകടമാകുകയും ചെയ്തിരുന്നു. 2020 ഫെബ്രുവരിയിൽ ഗുജറാത്തിൽ നടന്ന ‘നമസ്തേ ട്രംപ്’ പരിപാടിയിൽ യു.എസ് - ഇന്ത്യ ബന്ധം കൂടുതൽ ശക്തിപ്പെടുത്തുമെന്ന് ട്രംപ് പ്രഖ്യാപിച്ചിരുന്നു. 2024-ലെ തെരഞ്ഞെടുപ്പ് പ്രചാരണത്തിനിടയിൽ ട്രംപ് മോദിയെ പ്രശംസിച്ചതും വാർത്തയായിരുന്നു. പ്രതിരോധം, തീവ്രവാദ വിരുദ്ധ പ്രവർത്തനങ്ങൾ തുടങ്ങിയ മേഖലകളിൽ ക്രിയാത്മകമായ ബന്ധമായിരിക്കും ട്രംപിൻെറ കാലത്ത് ഇന്ത്യയുമായി ഉണ്ടാവുക. ഇത് ഇന്ത്യയ്ക്ക് ഗുണം ചെയ്യും, പ്രത്യേകിച്ച് മേഖലയിൽ ചൈനയുടെ വർദ്ധിച്ചുവരുന്ന സ്വാധീനത്തെ ചെറുക്കുന്നതിന്.
നിലവിലുള്ള ‘അമേരിക്ക ഫസ്റ്റ്’ നയം യു.എസിലേക്കുള്ള ഇന്ത്യയുടെ കയറ്റുമതിയെ, പ്രത്യേകിച്ച് ഐ.ടി, ഫാർമസ്യൂട്ടിക്കൽ മേഖലകളെ ബാധിച്ചേക്കാം. തെരഞ്ഞെടുപ്പ് വേളയിലുടനീളം അമേരിക്കൻ ഉല്പാദന മേഖലയിലെ തൊഴിൽ നഷ്ടങ്ങളെപ്പറ്റി ട്രംപ് പരമാർശിച്ചിരുന്നു. എങ്കിലും ഇന്ത്യയുടെ ആഭ്യന്തര ആവശ്യകത അനുസരിച്ചുള്ള പിന്തുണ അമേരിക്കൻ വിപണിയിൽ നിന്നുണ്ടാവുമെന്ന് ചില വിശകലന വിദഗ്ധർ വ്യക്തമാക്കുന്നുണ്ട്.
ചൈനയുടെയും റഷ്യയുടെയും കാര്യത്തിൽ അമേരിക്കയുടെ വിദേശനയത്തിൽ മാറ്റമുണ്ടായേക്കും. ഇരുരാജ്യങ്ങളുമായി നിലവിൽ ഇന്ത്യയ്ക്കുള്ള ബന്ധം പരിഗണിക്കുമ്പോൾ അമേരിക്കൻ വിദേശനയത്തോട് അകലം പാലിച്ച് നിൽക്കേണ്ടിവരും. ചൈനയുമായും റഷ്യയുമായും പോസിറ്റീവായ ബന്ധം നിലനിർത്താൻ ഇന്ത്യയ്ക്ക് നിലവിൽ സാധിച്ചിട്ടുണ്ട്. അമേരിക്കൻ താൽപര്യങ്ങളുമായി ഇതെങ്ങനെ ബന്ധപ്പെട്ട് പോവുമെന്നാണ് നിരീക്ഷിക്കേണ്ടത്. അമേരിക്കൻ ക്യാബിനറ്റിൻെറ ഭാഗമായി പുതിയതായി സൃഷ്ടിക്കപ്പെട്ട ഡിപ്പാർട്മെന്റ് ഓഫ് ഗവണ്മെന്റ് എഫിഷ്യൻസിയുടെ തലപ്പത്തുള്ളത് രണ്ട് ബിസിനസ് ഭീമന്മാർ ആണെന്നത് കടുത്ത സാമ്പത്തിക ഉപരോധം ഇറക്കുമതിയിൽ ഉണ്ടാവില്ലെന്ന വാദങ്ങൾക്ക് ബലം നൽകുന്നുണ്ട്. ഇലോൺ മസ്കിനെ സംബന്ധിച്ച് ചൈനയിൽ നിന്നുള്ള ഇറക്കുമതി ഒരു പ്രധാന ഘടകമാണ് അതുകൊണ്ട് ചൈനീസ് ഇറക്കുമതിക്ക് മേൽ 60% താരിഫ് ഏർപ്പെടുത്തുമെന്ന് ട്രംപ്  നിലപാട് എങ്ങനെ ആയിത്തീരും എന്നത് കണ്ടറിയണം.
ട്രംപിന്റെ ‘അമേരിക്ക ഫസ്റ്റ്’ നയവും മൈഗ്രേഷൻ പരിഷ്കാരങ്ങളും യു.എസിലെ ഇന്ത്യൻ വിദ്യാർത്ഥികൾക്കും തൊഴിൽദാതാക്കൾക്കും കാര്യമായ ആശങ്ക സൃഷ്ടിക്കുന്നുണ്ട് എന്നത് വാസ്തവമാണ്.
ട്രംപിന്റെ ‘അമേരിക്ക ഫസ്റ്റ്’ നയവും മൈഗ്രേഷൻ പരിഷ്കാരങ്ങളും യു.എസിലെ ഇന്ത്യൻ വിദ്യാർത്ഥികൾക്കും തൊഴിൽദാതാക്കൾക്കും കാര്യമായ ആശങ്ക സൃഷ്ടിക്കുന്നുണ്ട് എന്നത് വാസ്തവമാണ്. ഇപ്പോഴിതാ വിദേശ വിദ്യാർഥികളോട് അടിയന്തരമായി സർവകലാശാലകളിലേക്ക് മടങ്ങിവരാൻ അമേരിക്കൻ സർവകലാശാലകൾ നിർദ്ദേശിച്ചിരിക്കുകയാണ്. എന്തെങ്കിലും തരത്തിലുള്ള നയം മാറ്റത്തെ മുന്നിൽ കണ്ടുകൊണ്ടാണ് ഈ നിർദേശം. 3,31,602 ഇന്ത്യൻ വിദ്യാർഥികളാണ് അമേരിക്കയിലുള്ളത്, ഇത് കഴിഞ്ഞ വർഷത്തേക്കാൾ 23 ശതമാനം കൂടുതലാണെന്നാണ് റിപ്പോർട്ട്. ഇന്ത്യൻ ടെക് പ്രൊഫഷണലുകൾ സാധാരണയായി ഉപയോഗിക്കുന്ന H-1B വിസകളിൽ കൂടുതൽ സൂക്ഷ്മപരിശോധനയ്ക്കും നിയന്ത്രണങ്ങൾക്കും ഒന്നാമത്തെ ട്രംപ് സർക്കാർ ശ്രമിച്ചിരുന്നു. ഈ നീക്കം ഇന്ത്യൻ കമ്പനികളെയും വ്യക്തികളെയും ബാധിച്ചിരുന്നു. ഇത് ആശങ്കയ്ക്കും അനിശ്ചിതത്വത്തിനും കാരണമായിരുന്നു, വീണ്ടും ഇതേ നില തുടർന്നാൽ വ്യക്തികളെ മാത്രമല്ല, വിശാല ഇന്ത്യ - യുഎസ് ബന്ധത്തെയും ഈ നയങ്ങൾ ബാധിക്കും.
ട്രംപിന്റെ നയങ്ങൾ ഉയർത്തുന്ന വെല്ലുവിളികൾക്കിടയിലും ഇന്ത്യയും യുഎസും തമ്മിൽ കൂടുതൽ സഹകരണം വളർത്തിയെടുക്കാൻ കഴിയുന്ന പ്രത്യയശാസ്ത്രപരമായ സമാനതകളുണ്ട്.  ഇരു രാജ്യങ്ങളുടെയും ഭരണഘടന ജനാധിപത്യ മൂല്യങ്ങൾ, സ്വതന്ത്ര വിപണികളോടുള്ള പ്രതിബദ്ധത, വ്യക്തിഗത അവകാശങ്ങൾക്കും സ്വാതന്ത്ര്യങ്ങൾക്കും ഊന്നൽ എന്നിവ ഉറപ്പാക്കുന്നുണ്ട്. ഇന്ത്യയിൽ അധികാരത്തിലിരിക്കുന്ന വലതു ഭരണകൂടവുമായി പല കാര്യങ്ങളിലും ആശയപരമായ യോജിപ്പ്  ട്രംപിനുണ്ട്. അത് ഗുണപരമായി ബാധിക്കുമോയെന്ന കാര്യത്തിൽ മാത്രം ആശങ്കകൾ ബാക്കിയാണ്.
കിഴക്കൻ ഏഷ്യ, ഇൻഡോ പെസഫിക്ക്, ഇന്ത്യൻ ഓഷ്യൻ റീജിയൻ തുടങ്ങിയ മേഖലകളിൽ ചൈനയുടെ വർദ്ധിച്ചുവരുന്ന സ്വാധീനത്തിനെതിരെ ഒരു സമതുലിതാവസ്ഥ എന്ന നിലയിൽ ഇന്ത്യയുടെ പങ്കിൽ യുഎസിന് കൂടുതൽ താൽപ്പര്യമുണ്ട്. അതുകൊണ്ട് ഇന്ത്യയുമായുള്ള തന്ത്രപരമായ പങ്കാളിത്തം ശക്തിപ്പെടുത്തേണ്ടത് മേഖലയിലെ ശാക്തിക ബലാബലത്തിന് അനിവാര്യമാണ്. അതിന്റെ ഭാഗമായി ജപ്പാനും ഓസ്‌ട്രേലിയയും ഉൾപ്പെടുന്ന ‘ക്വാഡ്’ ഉൾപ്പെടെയുള്ള കൂട്ടായ്മകളെ ഫലപ്രദമായി ഉപയോഗിക്കുവാൻ യു. എസ് ശ്രമിച്ചെന്നിരിക്കും. മുന്നേ സൂചിപ്പിച്ച മേഖലകളിലെ സ്ഥിരതയും സാന്നിധ്യവും സുരക്ഷയും പ്രോത്സാഹിപ്പിക്കുന്നതിലും ചൈനയുടെ സാമ്പത്തിക, സൈനിക സാന്നിദ്ധ്യത്തെ പ്രതിരോധിക്കുന്നതിലും ഇന്ത്യയെ നിർണായക പങ്കാളിയായാണ് യുഎസ് കാണുന്നത്.  അതുകൊണ്ട് വ്യാപാരം, പ്രതിരോധം, പ്രാദേശിക സുരക്ഷ തുടങ്ങിയ വിഷയങ്ങളിൽ യുഎസിനും ഇന്ത്യയ്ക്കും സഹകരിക്കാനുള്ള അവസരങ്ങൾ കൂടുതലാണ്.
രണ്ട് ദിവസം മുൻപ് ട്രംപ് ബ്രിക്സ് രാജ്യങ്ങൾക്ക് എതിരെ ഒരു ഭീഷണി മുഴക്കിയിരുന്നു. അതിനു കാരണം റഷ്യയിലെ കസാനിൽ വെച്ച് കഴിഞ്ഞ മാസം നടന്ന ബ്രിക്സ് ഉച്ചകോടിയിൽ നിർദ്ദേശിക്കപ്പെട്ട പുതിയ ബ്രിക്സ് കറൻസിയാണ്. അന്താരാഷ്ട്ര വിനിമയത്തിന് മറ്റേതെങ്കിലും കറൻസി ഉപയോഗിച്ചാൽ 100% താരിഫ് ഏർപ്പെടുത്തുമെന്നാണ് ട്രംപിന്റെ ഭീഷണി.
രണ്ടാം ലോക മഹായുദ്ധത്തിനുശേഷം അന്താരാഷ്ട്ര വിനിമയത്തിന് ഏകീകൃത കറൻസി എന്നനിലയിൽ ഉപയോഗിച്ച് പോരുന്നതാണ് യു. എസ് ഡോളർ. ആഗോള രാഷ്ട്രീയ ക്രമത്തിൽ അമേരിക്കൻ സ്വാധീനം ഇത്രകണ്ട് വർദ്ധിക്കാൻ ഇടവന്നത് പല രാജ്യങ്ങളുടെയും റിസർവ് കറൻസി ഉൾപ്പെടെയുള്ള സകല സാമ്പത്തിക സ്രോതസ്സും ഡോളറിൽ ആയതുകൊണ്ടാണ്. 1970-ൽ ഓയിൽ കയറ്റുമതി ചെയ്യുന്ന രാജ്യങ്ങളുമായി അമേരിക്ക നടത്തിയ ധാരണപ്രകാരം എണ്ണയുടെ ഇറക്കുമതിയും കയറ്റുമതിയും ഡോളറിൽ ആയത് ആ മേഖലയിലെ സാമ്പത്തിക മേധാവിത്വം ഉറപ്പിക്കുന്നതിനും കാരണമായിരുന്നു. എന്നാൽ, ലോകരാജ്യങ്ങൾ മറ്റു കറൻസികൾ ഉപയോഗിക്കാൻ തുടങ്ങിയത് അമേരിക്കൻ സാമ്പത്തിക മേധാവിത്വത്തെ തെല്ലൊന്നുമല്ല അലോസരപ്പെടുത്തുന്നത്.
ഈ പശ്ചാത്തലത്തിലാണ് ബ്രിക്സ് രാജ്യങ്ങൾ തങ്ങളുടെ വ്യാപാരത്തിനും കൈമാറ്റത്തിനും ഡോളർ അല്ലാത്ത മറ്റൊരു കറൻസി അഥവാ ബ്രിക്സ് കറൻസി അവതരിപ്പിക്കുന്നത്. ഇത് അമേരിക്കൻ താല്പര്യങ്ങൾക്ക് സമ്പൂർണമായും വിരുദ്ധമായ കാര്യമാണ്. ഇപ്പോൾ അവതരിപ്പിക്കപ്പെട്ട ബ്രിക്സ് കറൻസി വഴി പെട്ടന്നുള്ള ഒരു മാറ്റമല്ല അവർ ലക്ഷ്യമിടുന്നത്. ക്രമേണ അംഗരാജ്യങ്ങൾക്കിടയിൽ ഡോളർ അല്ലാത്ത മറ്റൊരു കറൻസി വിനിമയത്തിനായി ഉപയോഗിക്കുന്നത്, അമേരിക്കൻ സാമ്പത്തിക ഉപരോധത്തെ ചെറുക്കാനും തങ്ങളുടെ കറൻസി ശക്തിപ്പെടുത്താനും ഗുണം ചെയ്യുമെന്ന് അവർ കണക്കുകൂട്ടുന്നു. ട്രംപിന്റെ സാമ്പത്തിക നയങ്ങൾ യുഎസ് ഡോളർ ശക്തിപ്പെടുത്തുന്നതിലേക്ക് നയിക്കാനിടയുണ്ട്. അദ്ദേഹം ഏറ്റവും ഭയക്കുന്ന ഒരു കാര്യം ഡീഡോളറൈസെഷനെ ആയതിനാൽ അന്തർദേശീയ വ്യാപാര വിനിമയങ്ങൾ ഡോളറിൽ തന്നെ തുടരുന്നതിനാവും ട്രംപ് ഭരണകൂടം ഊന്നൽ നല്കുക.
ആത്യന്തികമായി, അമേരിക്കൻ ആധിപത്യത്തെ വെല്ലുവിളിക്കാൻ ശേഷിയുള്ള കരുത്തുറ്റ ആയുധമാണ് ഡീ ഡോളറൈസേഷൻ. എന്നാൽ അതത്ര എളുപ്പമാകാനുമിടയില്ല. ആഗോള സാമ്പത്തിക ക്രമത്തിന്റെ സ്ഥിരതയെ പെട്ടന്നുള്ള ഏതൊരു നീക്കവും ബാധിക്കും. ട്രംപ് തുടങ്ങി വെച്ച വ്യാപാര യുദ്ധം ചൈനയെ ലക്ഷ്യമാക്കിയുള്ളതായിരുന്നു എങ്കിലും ലോകത്തിന്റെ മുഴുവൻ സാമ്പത്തിക സ്ഥിതിയെ അത് സ്വാധീനിക്കുകയുണ്ടായി. സമാനമായി ഡീ ഡോളറൈസേഷൻ അമേരിക്കയെ മാത്രമല്ല സ്വാധീനിക്കുക, മറിച്ചു മുഴുവൻ ലോകത്തെയുമായിരിക്കും.
അവസാനമായി, അമേരിക്കയിലെ അധികാര കൈമാറ്റം ഇന്ത്യയെ കാര്യമായി ബാധിക്കും എന്നതിൽ സംശയമില്ല. അതിന്റെ രാഷ്ട്രീയ സാമ്പത്തിക സാഹചര്യങ്ങൾ നമ്മുടെ രാജ്യത്തിന്റെ വിദേശനയത്തെ പുതിയ ദിശയിലേക്ക് നയിച്ചേക്കാം, കാരണം സമീപകാലത്തായി റഷ്യയുമായും ചൈനയുമായും ബന്ധം മെച്ചപ്പെടുത്താൻ ഇന്ത്യക്ക് സാധിച്ചിട്ടുണ്ട്. കഴിഞ്ഞ ഒക്ടോബറിൽ  ഇന്ത്യൻ വിദേശകാര്യ മന്ത്രി ഡോ. എസ്. ജയശങ്കർ പാർലമെന്റിൽ ഇന്ത്യ ചൈന ബന്ധത്തിലെ പുതിയ മാറ്റങ്ങളെപ്പറ്റി സംസാരിച്ചിരുന്നു. ഇതെല്ലാം ഇന്തോ-അമേരിക്കൻ ബന്ധത്തിലെ സ്വാധീന ഘടകങ്ങൾ ആവാനിടയുണ്ട്. എന്നിരുന്നാലും കുറച്ചുകൂടി പോസിറ്റീവായ ബന്ധം അമേരിക്കയുമായി നിലനിർത്തുന്നതാണ് നല്ലത്.",left
"Keralaകാക്കനാട് കസ്റ്റംസ് ക്വാർട്ടേഴ്സിലെ കൂട്ടമരണം; മക്കൾ മരിക്കാൻ തീരുമാനിച്ചത് അമ്മ ജീവനൊടുക്കിയതിൽ മനംനൊന്ത്പരീക്ഷാ ക്രമക്കേട് കേസിൽ മകളെ സിബിഐ അറസ്റ്റ് ചെയ്യുമെന്ന് അമ്മ ഭയന്നിരുന്നു കൊച്ചി: കസ്റ്റംസ് അഡീഷണൽ കമ്മീഷണറിനെയും കുടുംബത്തെയും ജീവനൊടുക്കിയ നിലയിൽ കാക്കനാട് കസ്റ്റംസ് ക്വാർട്ടേഴ്സിൽ കണ്ടെത്തിയ സംഭവത്തിൽ കൂടുതൽ വിവരങ്ങൾ പുറത്ത്. അമ്മ ശകുന്തളയുടെ ആത്മഹത്യയെ തുടർന്നുള്ള മനോവിഷമമാണ് മക്കളായ മനീഷും ശാലിനിയും ജീവനൊടുക്കാൻ കാരണമെന്നാണ് പൊലീസ് സൂചിപ്പിക്കുന്നത്. പരീക്ഷാ ക്രമക്കേട് കേസിൽ മകളെ സിബിഐ അറസ്റ്റ് ചെയ്യുമെന്ന് അമ്മ ഭയന്നിരുന്നു. ഇക്കാര്യം അമ്മ പങ്കുവെച്ചിരുന്നുവെന്ന് ഇളയ മകൾ മൊഴി നൽകി. അമ്മ ആത്മഹത്യ ചെയ്ത ശേഷമാണ് ഒരുമിച്ച് ജീവനൊടുക്കാമെന്ന് സഹോദരനും സഹോദരിയും തീരുമാനിക്കുന്നതെന്നാണ് പൊലീസ് പറയുന്നത്. ജാർഖണ്ഡിലേക്ക് പോകാൻ മനീഷ് വിജയ് ടിക്കറ്റ് എടുത്തിരുന്നുവെന്നും പൊലീസ് കണ്ടെത്തി.

ഫെബ്രുവരി 20ന് വ്യാഴാഴ്ചയാണ് മനീഷ് വിജയ്‌യേയും കുടുംബത്തേയും കാക്കനാട് ഈച്ചമുക്കിലുള്ള ക്വാര്‍ട്ടേഴ്‌സില്‍ മരിച്ച നിലയില്‍ കണ്ടെത്തിയത്. ലീവ് കഴിഞ്ഞിട്ടും മനീഷ് വിജയ് ഓഫീസില്‍ എത്താതായതോടെ സഹപ്രവര്‍ത്തകര്‍ ഫോണില്‍ ബന്ധപ്പെടാന്‍ ശ്രമിച്ചെങ്കിലും ലഭിച്ചിരുന്നില്ല. ഇതോടെ സഹപ്രവര്‍ത്തകര്‍ ക്വാര്‍ട്ടേഴ്‌സില്‍ എത്തി പരിശോധിച്ചപ്പോഴാണ് മനീഷ് വിജയ്‌യേയും സഹോദരിയേയും തൂങ്ങിയ നിലയില്‍ കണ്ടെത്തിയത്. തുടര്‍ന്ന് പൊലീസിനെ വിവരമറിയിക്കുകയായിരുന്നു. പൊലീസും ഫോറന്‍സിക് സംഘവുമെത്തി പരിശോധിച്ചപ്പോഴാണ് അമ്മ ശകുന്തള അഗര്‍വാളിനേയും മരിച്ച നിലയില്‍ കണ്ടെത്തിയത്. കട്ടിലില്‍ ബെഡ് ഷീറ്റിട്ട് മൂടിയ നിലയിലായിരുന്നു മൃതദേഹം. ചുറ്റും പൂക്കളും കുടുംബ ഫോട്ടോയും വെച്ചിരുന്നു. ആത്മഹത്യയെന്ന നിഗമനത്തിലാണ് പൊലീസ് എഫ്‌ഐആര്‍ രജിസ്റ്റര്‍ ചെയ്തിരുന്നത്.

(ജീവിതത്തിലെ വിഷമസന്ധികള്‍ക്ക് ആത്മഹത്യയല്ല പരിഹാരം. സമ്മര്‍ദ്ദങ്ങള്‍ അതിജീവിക്കാന്‍ സാധിച്ചേക്കില്ലെന്ന ആശങ്കയുണ്ടാകുമ്പോള്‍ മാനസികാരോഗ്യ വിദഗ്ധരുടെ സഹായം തേടുക, അതിജീവിക്കാന്‍ ശ്രമിക്കുക. 1056 എന്ന നമ്പറില്‍ വിളിക്കൂ, ആശങ്കകള്‍ പങ്കുവെയ്ക്കൂ)

content highlights- Kakkanad hanging: Police say children also committed died of grief over mother's death",left
"പൊതുദർശനം അവസാനിച്ചു; മാർപാപ്പയ്ക്ക് വിട നൽകാൻ ലോകം ഫ്രാൻസിസ് മാർപാപ്പയുടെ സംസ്കാരച്ചടങ്ങുകള്‍ ഇന്ന് നടക്കും. ഭൗതികശരീരം അവസാനമായി കാണാൻ വത്തിക്കാനിലേക്ക് ലോകനേതാക്കളടക്കം എത്തിക്കൊണ്ടിരുന്നത്. ഏകദേശം നൂറിലധികം ലോകനേതാക്കളും ലോകത്തിന്റെ വിവിധ ഭാ​ഗങ്ങളിൽ നിന്നുള്ള 2,00,000ത്തിലധികം വിശ്വാസികളും സെന്റ് പീറ്റേഴ്സിൽ ഇന്ന് നടക്കുന്ന സംസ്കാര ശുശ്രൂഷയില്‍ പങ്കെടുക്കുമെന്നാണ് പ്രതീക്ഷിക്കുന്നത്.

സെന്റ് പീറ്റേഴ്സ് ബസിലിക്കയില്‍ സൂക്ഷിച്ചിരിക്കുന്ന മൃതശരീരം ഉള്‍ക്കൊള്ളുന്ന പെട്ടി ഇന്നലെ രാത്രി കാമർലെംഗോ കര്‍ദിനാള്‍ കെവിൻ ഫാരെലെ സീല്‍ ചെയ്തു. ഇന്നലെ വൈകുന്നേരം വരെ പൊതുജനങ്ങൾക്ക് കാണാനും പ്രാർത്ഥിക്കാനും സെന്റ് പീറ്റേഴ്‌സ് ബസിലിക്കയിൽ അവസരമുണ്ടായിരുന്നു. ഇതോടെ പൊതുദർശനം അവസാനിച്ചു.

ഇന്ന് ഇന്ത്യന്‍ സമയം ഉച്ചയ്ക്ക് 1.30ന് വത്തിക്കാനിൽ സെന്റ് പീറ്റേഴ്സ് ബസിലിക്ക അങ്കണത്തിൽ സംസ്കാര ദിവ്യബലി ആരംഭിക്കും. കർ​ദിനാൾ സംഘത്തിന്റെ തലവൻ കർദിനാൾ ഡീൻ ജിയോവാനി ബാറ്റിസ്റ്റ മുഖ്യകാർമ്മികനായിരിക്കും. വിശുദ്ധ കുർബാനയുടെ അവസാനം അ­ന്തിമോപചാര ശുശ്രൂഷ നടക്കും. പിന്നാലെ ഫ്രാൻസീസ് പാപ്പയുടെ ഭൗതികദേഹം അടങ്ങിയ മഞ്ചം കന്യകാമറിയത്തിന്റെ നാമധേയത്തിലുള്ള മേരി മേജർ ബസിലിക്കയിലേക്ക് കൊണ്ടുപോകും.",left
"ഭരണഘടനാ സ്ഥാപനങ്ങളെ മുൻനിർത്തിഒരു ആർ.എസ്.എസ് അജണ്ട ഭരണഘടനയെയും ഇലക്ഷൻ കമീഷന്റെ സ്വതന്ത്രമായ പ്രവർത്തനങ്ങളെയും സ്വാധീനിക്കാനുള്ള ഹിന്ദുത്വ സർക്കാരിന്റെ കുടില നീക്കങ്ങളുടെ ഭാഗമായിട്ടാണ് രാംനാഥ് കോവിന്ദ് കമ്മറ്റി നിയോഗിക്കപ്പെട്ടത്. ‘ഒരു രാജ്യം ഒരു തെരഞ്ഞെടുപ്പ്’ എന്ന RSS അജണ്ടക്കാവശ്യമായ നിർദ്ദേശങ്ങൾ എഴുതിവാങ്ങാനായിരുന്നു അത്തരമൊരു കമീഷൻ നിയോഗിക്കപ്പെട്ടത് എന്ന വിമർശനം പ്രതിപക്ഷ പാർട്ടികളും ഭരണഘടനാ വിദഗ്ധന്മാരും ഉയർത്തിയിരുന്നു. തെരഞ്ഞെടുപ്പ് സമ്പ്രദായത്തെ ഏകോപിപ്പിച്ച് ബി.ജെ.പിയുടെ പ്രഖ്യാപിത നയമായ പ്രസിഡൻഷ്യൽ സിസ്റ്റത്തിലേക്ക് രാജ്യത്തെ എത്തിക്കാനുള്ള കൗശലപൂർവ്വമായ നീക്കങ്ങളാണ് 10 വർഷത്തിലേറെയായി മോദി സർക്കാർ നടത്തിക്കൊണ്ടിരിക്കുന്നത്. ഇതിന്റെ ഭാഗമായി വേണം മുഖ്യ തെരഞ്ഞെടുപ്പ് കമീഷണറുടെ തെരഞ്ഞെടുപ്പിനെ വിലയിരുത്തേണ്ടത്.
മുഖ്യ തെരഞ്ഞെടുപ്പ് കമ്മീഷണറായിരുന്ന രാജീവ്കുമാർ വിരമിച്ചതിനെ തുടർന്നാണ് ഗ്യാനേഷ്കുമാർ ചീഫ് ഇലക്ഷൻ കമീഷണറായി നിയോഗിക്കപ്പെട്ടത്. പ്രധാനമന്ത്രി നരേന്ദ്ര മോദിയുടെ നേതൃത്വത്തിലുള്ള സെലക്ഷൻ കമ്മറ്റിയാണ് ഗ്യാനേഷ്കുമാറിന്റെ പേരിന് അംഗീകാരം നൽകിയത്. ഹരിയാന കേഡർ വിവേക് ജോഷിയെ തെരഞ്ഞെടുപ്പ് കമീഷൻ അംഗമായും നിയമിച്ചിട്ടുണ്ട്. ആഭ്യന്തരമന്ത്രി അമിത്ഷായും ലോക്സഭ പ്രതിപക്ഷ നേതാവ് രാഹുൽഗാന്ധിയുമാണ് സെലക്ഷൻ കമ്മറ്റിയിലെ മറ്റംഗങ്ങൾ.
സെലക്ഷൻ കമ്മിറ്റിയിൽ നിന്ന് സുപ്രീംകോടതി ചീഫ്ജസ്റ്റിസിനെ ഒഴിവാക്കി നിയമനിർമ്മാണം നടത്തിയശേഷം ആദ്യമായി തെരഞ്ഞെടുക്കപ്പെടുന്ന മുഖ്യ തെരഞ്ഞെടുപ്പ് കമീഷറാണ് ഗ്യാനേഷ്കുമാർ. 2023 ഡിസംബറിൽ പാസാക്കിയ നിയമപ്രകാരം ചീഫ്ജസ്റ്റിസിനുപകരം സെലക്ഷൻ കമ്മറ്റിയിൽ പ്രധാനമന്ത്രി നിശ്ചയിക്കുന്ന മന്ത്രി എന്നതാക്കി മാറ്റിയിരുന്നു. ഇപ്പോൾ സെലക്ഷൻ കമ്മറ്റിയിൽ നിന്ന് സുപ്രീംകോടതി ചീഫ്ജസ്റ്റിസിനെ ഒഴിവാക്കുന്ന നിയമഭേദഗതി കൊണ്ടുവന്നത് ഇലക്ഷൻ കമീഷൻ പോലെ രാജ്യത്തിന്റെ ജനാധിപത്യ വ്യവസ്​ഥയുടെ നിലനിൽപ്പിന്റെ അടിസ്​ഥാന സ്​തംഭത്തെ തന്നെ സ്വാധീനിക്കാനുള്ള സംഘപരിവാർ അജണ്ടയുടെ ഭാഗമായിരുന്നുവെന്ന് ഇപ്പോൾ വ്യക്തമായിരിക്കുകയാണ്.
കേരള കേഡർ ഐ.എ.എസ് ഉദ്യോഗസ്​ഥനായ ഗ്യനേഷ്കുമാർ 2024 മാർച്ചിലാണ് തെരഞ്ഞെടുപ്പ് കമീഷണറായത്. ഒരു വർഷം തികയുന്നതിനുമുമ്പ് മുഖ്യ കമീഷണറുടെ പദവിയിലേക്കും. അമിത്ഷായ്ക്ക് കീഴിലുള്ള സഹകരണ മന്ത്രാലയം സെക്രട്ടറിയായിരുന്നു ഗ്യാനേഷ് ​കുമാർ. നേരത്തെ കേരള ഹൗസ് റസിഡൻസ് കമീഷണറുമായിരുന്നു. കേന്ദ്ര ഡപ്യൂട്ടേഷനിൽ പോയി പ്രതിരോധ മന്ത്രാലയം ജോ. സെക്രട്ടറിയായും ആഭ്യന്തരമന്ത്രാലയം ജോ.സെക്രട്ടറിയായും പ്രവർത്തിച്ചിട്ടുണ്ട്. അഡീഷണൽ സെക്രട്ടറിയായും പാർലമെൻ്ററികാര്യ മന്ത്രാലയം സെക്രട്ടറിയായും പ്രവർത്തിച്ചു. 2018–21–ൽ ഗ്യാനേഷ്കുമാർ ആഭ്യന്തര മന്ത്രാലയം അഡീഷണൽ സെക്രട്ടറിയായിരുന്നു.
2029 ജനുവരി 26 വരെ മുഖ്യ തെരഞ്ഞെടുപ്പ് കമീഷണറായി ഗ്യാനേഷ്കുമാറിന് തുടരാം. അദ്ദേഹത്തിന്റെ മേൽനോട്ടത്തിലാവും 2027–ലെ രാഷ്ട്രപതി, ഉപരാഷ്ട്രപതി തെരഞ്ഞെടുപ്പ്. 20 ഓളം നിയമസഭാ തെരഞ്ഞെടുപ്പുകളും അദ്ദേഹത്തിന്റെ മേൽനോട്ടത്തിൽ നടക്കും. മാത്രമല്ല 2029–ലെ ലോക്സഭാ തെരഞ്ഞെടുപ്പുകൾക്കുള്ള ഒരുക്കങ്ങൾക്കും നേതൃത്വം കൊടുക്കുന്ന മുഖ്യ തെരഞ്ഞെടുപ്പ് കമീഷണർ ഗ്യാനേഷ്കുമാർ തന്നെയായിരിക്കും.
ഭരണഘടനാപരമായ നടപടിക്രമങ്ങൾ അട്ടിമറിച്ച് ജമ്മു കാശ്മീരിന്റെ പ്രത്യേക പദവി എടത്തുകളയുന്നതിനുള്ള വിജ്ഞാപനം തയ്യാറാക്കുന്നതിലും അത് രാഷ്ട്രപതിയെക്കൊണ്ട് അംഗീകരിപ്പിക്കുന്നതിലും അമിത്ഷായുടെ വലംകൈയായി പ്രവർത്തിച്ചത് ഗ്യാനേഷ്കുമാറാണ്. ജമ്മു കാശ്മീർ പുനഃസംഘടനാ ബിൽ രൂപീകരണത്തിൽ നേതൃത്വപരമായ പങ്കുവഹിച്ചത് ഗ്യനേഷ്കുമാറാണ്.സുപ്രീംകോടതി വിധിയെതുടർന്ന് ബാബ്റി മസ്​ജിദ് തകർത്ത സ്​ഥലത്ത് ക്ഷേത്രം പണിയാനുള്ള രാമജന്മഭൂമി ക്ഷേത്ര ട്രസ്റ്റ് രൂപീകരിക്കുന്നതിലും നിർണ്ണായക പങ്കാണ് ഗ്യാനേഷ്കുമാർ വഹിച്ചിട്ടുള്ളത്.
നമ്മുടെ ജനാധിപത്യ ഫെഡറൽ സംവിധാനങ്ങളെ ദുർബലമാക്കുന്നതും തകർക്കുന്നതുമായ പ്രസിഡൻഷ്യൽ സിസ്റ്റത്തെ സംബന്ധിച്ച ബി.ജെ.പിയുടെ രാഷ്ട്രീയ അജണ്ടയുടെ പശ്ചാത്തലത്തിൽകൂടി വേണം, ഇലക്ഷൻ കമീഷനുമേലുള്ള കേന്ദ്ര സർക്കാർ ഇടപെടലിനെയും ആ സംവിധാനത്തിലെ സുപ്രധാന നിയമനങ്ങളെയും വിലയിരുത്താൻ.
‘ഒരു രാജ്യം ഒരു തെരഞ്ഞടുപ്പ്’ എന്ന ആർ.എസ്​.എസ് അജണ്ട നടപ്പാക്കാനായി കേന്ദ്ര സർക്കാർ നിയോഗിച്ച രാംനാഥ് കോവിന്ദ് കമ്മിറ്റി റിപ്പോർട്ടിന് കേന്ദ്രമന്ത്രിസഭായോഗം നേരത്തെ അംഗീകാരം കൊടുത്തതാണ്. സർക്കാരിന്റെ ഈ തീരുമാനം ശക്തമായ വിമർശനങ്ങൾക്കും പ്രതിഷേധങ്ങൾക്കും ഇടയാക്കിയതാണ്. ഇന്ത്യയുടെ ബഹുത്വത്തെയും ഭരണഘടനയുടെ ഫെഡറലിസ്റ്റിക് സമീപനങ്ങളെയും അട്ടിമറിക്കാനുള്ള നീക്കമാണിത്. പ്രസിഡൻഷ്യൽ സിസ്റ്റത്തിലേക്ക് രാജ്യത്തെ കൊണ്ടെത്തിക്കാനുള്ള നടപടിയാണിത്. രാംനാഥ്കോവിന്ദ് കമ്മിറ്റിക്ക് മുമ്പിൽ മുസ്ലീം ലീഗുൾപ്പെടെയുള്ള യു ഡി എഫിലെ ചില കക്ഷികൾ ഈ നിർദേശത്തിന് അനുകൂലമായിട്ടാണ് പ്രസ്​താവന നൽകിയതെന്ന കാര്യം ഇവിടെ സൂചിപ്പിക്കാതിരിക്കാനാവില്ല. ആർ.എസ്​.എസിന്റെ ഹിന്ദുത്വ അജണ്ടയിൽ നിന്നുള്ള ഭരണഘടനാഭേദഗിതകൾക്ക് സമ്മതം മൂളുകയാണ് കേരളത്തിൽ നിന്നുള്ള ലീഗ് ഉൾപ്പെടെയുള്ള യു.ഡി.എഫ് കക്ഷികൾ ചെയ്തത്.
‘ഒരു രാജ്യം ഒരു തെരഞ്ഞെടുപ്പ്’ എന്നത് കൃത്യമായ ആർ.എസ്​.എസ് അജണ്ടയിൽ ഉയർന്നുവരുന്നതാണെന്ന് മതനിരപേക്ഷ ജനാധിപത്യവാദികൾ മനസ്സിലാക്കണം. ഇക്കാര്യത്തിൽ വിട്ടുവീഴ്ചാപരമായ നിലപാടുകൾ സ്വീകരിക്കുന്നത് ആത്മഹത്യാപരമായിരിക്കും. ഇന്ത്യയുടെ ഭാഷാ സാംസ്​കാരിക വൈവിധ്യങ്ങളെയാകെ നിഷേധിക്കുന്നതും ഹിന്ദുത്വമെന്ന ഏകാത്മകതയെ ബലംപ്രയോഗിച്ച് അടിച്ചേൽപ്പിക്കുന്നതുമാണ് ആർ.എസ്​.എസിന്റെ രാഷ്ട്രീയ പ്രത്യയശാസ്​ത്രം. ആർ.എസ്​.എസിന്റെ രണ്ടാമത്തെ സർസംഘ്ചാലക് ആയിരുന്ന എം.എസ്​. ഗോൾവാൾക്കർ ഇക്കാര്യംവിചാരധാരയിൽ തുറന്നെഴുതിയിട്ടുണ്ട്.
ഗോൾവാൾക്കർ ‘ഒരു ദേശം, ഒരു രാഷ്ട്രം, ഒരു നിയമസഭ, ഒരു നിർവ്വഹണവിഭാഗം’ എന്ന ചിന്താപദ്ധതിയിൽനിന്നാണ് തന്റെ ആദർശാത്മക ഹിന്ദുരാഷ്ട്രത്തെ വിഭാവനം ചെയ്തിട്ടുള്ളത്. ഗോൾവാൾക്കർ പറയുന്നത്, നമ്മുടെ ഏകീകൃത മൈത്രിക്ക് ഭംഗം വരുത്താൻ പ്രാദേശികവും വിഭാഗീയവും ഭാഷാപരവുമായ വ്യത്യാസങ്ങളെ അനുവദിച്ചുകൂടാ എന്നാണ്. ഹിന്ദിയെ ഏക ഭാഷയാക്കി ഹിന്ദുരാഷ്ട്രത്തിനാവശ്യമായ ഏകാത്മകത ഉണ്ടാക്കണമെന്നാണ് ഗോൾവാൾക്കർ നിർദ്ദേശിച്ചത്. ഇന്ത്യയുടെ വൈവിധ്യങ്ങളെയും ഭാഷാ ദേശീതകളെയും ജനാധിപത്യപരമായി ഉൾക്കൊള്ളാനാണ് ഭരണഘടനയിലെ മതനിരപേക്ഷ ഫെഡറൽ തത്വങ്ങൾ വ്യവസ്​ഥചെയ്തിട്ടുള്ളത്.
എന്നാൽ ഗോൾവാൾക്കർ ഇന്ത്യയെന്ന രാഷ്ട്രത്തിനകത്തെ സ്വയംഭരണമോ അർദ്ധഭരണമോ ഉള്ള സ്റ്റേറ്റുകൾ പൂർണമായും നിർമ്മാർജ്ജനം ചെയ്യേണ്ടതുണ്ട് എന്നാണ് വാദിക്കുന്നത്. ഇപ്പോൾ, മോദി സർക്കാർ ‘ഒരു രാജ്യം ഒരു തെരഞ്ഞെടുപ്പ്’ അടക്കമുള്ള നീക്കങ്ങളിലൂടെ ഫെഡറലിസത്തെ പൂർണമായും കുഴിച്ചുമൂടാനുള്ള നീക്കമാണ് നടത്തുന്നത്.
ഇന്ത്യയെന്ന വ്യത്യസ്​ത ഭാഷാ- സമൂഹങ്ങളുടെ സ്വത്വസാക്ഷാൽക്കാരത്തിലൂടെ രൂപപ്പെട്ട യൂണിയൻ സ്റ്റേറ്റിനെ ഇല്ലാതാക്കി മതരാഷ്ട്രം സ്ഥാപിക്കാനുള്ള അപകടകരമായ നീക്കമാണിതെന്ന് തിരിച്ചറിയേണ്ടതും പ്രതിരോധം തീർക്കേണ്ടതും ഓരോ ജനാധിപത്യ ദേശീയവാദിയുടെയും ഉത്തരവാദിത്വമാണ്. ഭൂമിശാസ്​ത്രപരവും ഭാഷാ, സാംസ്​കാരിക വൈവിധ്യങ്ങളുടെയും സമന്വയമാണ് ഇന്ത്യ.ഇന്ത്യയെ കണ്ടെത്തലിൽ (ഡിസ്​കവറി ഓഫ് ഇന്ത്യ) ജവഹർലാൽ നെഹ്റു ‘നാനാത്വത്തിൽ ഏകത്വമാണ് ഇന്ത്യ’ എന്നാണ് നിർവ്വചിച്ചത്.
ഇന്ന് ഇന്ത്യയിൽ വ്യത്യസ്​ത സാമൂഹ്യ, രാഷ്ട്രീയ സാഹചര്യങ്ങളുള്ള 28 സംസ്​ഥാനങ്ങളും എട്ടു കേന്ദ്രഭരണ പ്രദേശങ്ങളുമാണുള്ളത്. അവിടങ്ങളിൽ ജനാധിപത്യ വിരുദ്ധമായ ഏകീകരണം അടിച്ചേൽപ്പിക്കാനുള്ള ആർഎസ്​എസിന്റെ നീക്കമാണ് ‘ഒരു രാജ്യം ഒരു തെരഞ്ഞെടുപ്പ്’ എന്ന ആശയം നടപ്പാക്കാനുള്ള ശ്രമം എന്ന കാര്യത്തിൽ സംശയമില്ല. ‘ഒരു രാജ്യം, ഒരു ഭാഷ, ഒരു സംസ്​കാരം, ഒരു മതം’ എന്ന ആർഎസ്​എസ് മുദ്രാവാക്യത്തിന്റെ തുടർച്ചയാണിത്. മുൻ രാഷ്ട്രപതി രാംനാഥ് കോവിന്ദിന്റെ നേതൃത്വത്തിൽ ഉന്നതാധികാര സമിതി തയ്യാറാക്കിയ റിപ്പോർട്ടിന് കേന്ദ്രമന്ത്രിസഭ കഴിഞ്ഞ ദിവസം തിരക്കിട്ട് അംഗീകാരം നൽകിയിരിക്കുന്നത് രാജ്യത്തിന്റെ ഫെഡറൽ  ജനാധിപത്യ സംവിധാനങ്ങൾ തകർത്തെറിയുന്ന നീക്കത്തിന്റെ തുടക്കമാണെന്ന് മനസ്സിലാക്കണം.
സംസ്​ഥാന സർക്കാരുകൾ നടത്തുന്ന സാമൂഹ്യ, സാമ്പത്തിക, സേവന മേഖലകളിലേക്കുള്ള കേന്ദ്ര സർക്കാരിന്റെ കടന്നുകയറ്റം, തങ്ങളുടെ ആശയങ്ങളോട് യോജിക്കാത്ത രാഷ്ട്രീയ പാർട്ടികളോടുള്ള ബി ജെ പിയുടെ അസഹിഷ്ണുത, മുമ്പൊരു നേതാവിനും കഴിയാത്തവിധം രാജ്യത്തെ മാറ്റിത്തീർക്കാൻ ബഹുമുഖ കഴിവുള്ളയാളായി പ്രധാനമന്ത്രി നരേന്ദ്ര മോദിയെ ഉയർത്തിക്കാട്ടാനുള്ള വ്യഗ്രത തുടങ്ങി രാജ്യമെത്തപ്പെട്ട സ്വേച്ഛാധിപത്യ വാഴ്ചയുടെ പ്രതിഫലനം കൂടിയാണ് ഈ നീക്കം. ഇന്ത്യയുടെ വൈവിധ്യങ്ങളിലെ ശക്തിയെ നിഷേധിക്കാനുള്ള പ്രത്യയശാസ്​ത്രപരമായ അജൻഡയും ഇതിനു പിന്നിലുണ്ട്. പകരം സമ്പൂർണമായ ഏകാത്മകത്വമാണ് ലക്ഷ്യം വയ്ക്കുന്നത്. വൈവിധ്യങ്ങളുള്ള ജനതയെയും ജാതി മതങ്ങളെയും പാരമ്പര്യത്തെയും ഭാഷയെയും കോർത്തിണക്കുന്ന ‘നാനാത്വത്തിലെ ഏകത്വം’ എന്നതിനുപകരം ഏകാത്മകത്വം അടിച്ചേൽപ്പിക്കാനുള്ള നീക്കമാണിത്.
‘ഒരു രാജ്യം ഒരു നികുതി’, ‘ഒരു രാജ്യം ഒരു റേഷൻ കാർഡ്’ എന്നിവ അടിച്ചേൽപ്പിച്ചതിനും അപ്പുറമാണ് ‘ഒരു രാജ്യം ഒരു തെരഞ്ഞെടുപ്പ്’ എന്ന അജൻഡ. ഇത് നടപ്പായാൽ കേന്ദ്ര സർക്കാരിന്റെ രാഷ്ട്രീയവും ഭരണപരവുമായ അധികാരം പല മടങ്ങ് വർധിക്കും. സംസ്​ഥാന സർക്കാരുകൾ ഏറെ ദുർബലമാകും. സംസ്​ഥാന നിയമസഭകളുടെയോ മന്ത്രിസഭകളുടെയോ കാലാവധി വെട്ടിക്കുറയ്ക്കുകയോ നീട്ടി നൽകുകയോ ചെയ്യുന്നത് പാർലമെൻ്ററി ജനാധിപത്യത്തിന്റെ തത്വങ്ങൾക്കും ഭരണനിർവഹണ സമിതികൾക്ക് നിയമനിർമാണ സഭകളോടുള്ള ഉത്തരവാദിത്വത്തിനും എതിരാണ്.
ഫലത്തിൽ ‘ഒരു രാജ്യം ഒരു തെരഞ്ഞെടുപ്പ്’ എന്നതിന്റെ ഫലം, കേന്ദ്രസർക്കാരിന്റെ അധികാര കേന്ദ്രീകരണവും ഫെഡറലിസത്തിന്റെ നാശവുമായിരിക്കും. നിയമസഭകളുടെ കാലാവധി വെട്ടിച്ചുരുക്കാനോ നീട്ടിനൽകാനോ രാഷ്ട്രപതിക്കു നൽകുന്ന അധികാരം, അതായത് കേന്ദ്രസർക്കാരിനു നൽകുന്ന അധികാരം, സംസ്​ഥാനങ്ങളുടെയും അവിടങ്ങളിലെ നിയമസഭാ സാമാജികരുടെയും അവകാശങ്ങൾക്കുനേരെയുള്ള കടന്നാക്രമണമാണ്. ജനങ്ങൾക്ക് അവരുടെ ഇച്ഛയ്ക്കനുസരിച്ചുള്ള സർക്കാരുകൾ ഉണ്ടാകുക എന്നതും നിയന്ത്രിക്കപ്പെടും.
ഇപ്പോൾത്തന്നെ പ്രതിപക്ഷ പാർട്ടികൾ ഭരിക്കുന്ന സംസ്​ഥാന സർക്കാരുകളുടെയും നിയമസഭകളുടെയും അവകാശങ്ങൾക്കുമേൽ ഗവർണർമാർ നിരന്തരം കടന്നുകയറ്റം നടത്തിക്കൊണ്ടിരിക്കുകയാണ്. ഒരേ സമയം തെരഞ്ഞെടുപ്പു വന്നാൽ അധികാരം മുഴുവൻ കേന്ദ്രത്തിൽ കേന്ദ്രീകരിക്കപ്പെടുന്നതോടെ ഗവർണർമാർ വൈസ്രോയിമാരെപ്പോലെ പ്രവർത്തിക്കുന്ന സ്​ഥിതി ഉണ്ടാകും. ‘ഒരു രാജ്യം ഒരു തെരഞ്ഞെടുപ്പ്’ സംവിധാനം അടിച്ചേൽപ്പിക്കാനുള്ള ജനാധിപത്യവിരുദ്ധ നീക്കത്തിനെതിരെ രാംനാഥ് കോവിന്ദ് സമിതിക്ക് മുന്നിൽ സി പി ഐ- എം കടുത്ത വിയോജിപ്പ് രേഖപ്പെടുത്തിയിരുന്നു. ഫെഡറൽ വ്യവസ്​ഥയെ നിർവീര്യമാക്കി കേന്ദ്രത്തിന് സർവാധികാരം നൽകാനുള്ള ഒളി അജൻഡയാണ് ഇതെന്നും  ചൂണ്ടിക്കാട്ടിയിരുന്നു.
2014 മുതൽ ‘ഒരു രാജ്യം  ഒരു തെരഞ്ഞെടുപ്പ് ’ എന്ന മുദ്രാവാക്യം നരേന്ദ്ര മോദി പറഞ്ഞു തുടങ്ങിയിരുന്നു.  2020-ൽ പറഞ്ഞത്, ‘ഇത് ചർച്ചയ്ക്ക് വിധേയമാക്കേണ്ടതല്ല, മറിച്ച് രാജ്യത്തിന്റെ അനിവാര്യതയാണ്’എന്നായിരുന്നു. ബി ജെ പി 2024-ലെ പ്രകടനപത്രികയിലും ഇത് ആവർത്തിച്ചു. ലോക്സഭയിൽ തനിച്ച് ഭൂരിപക്ഷമില്ലാതിരിക്കെ നിരവധി ഭരണഘടനാഭേദഗതികൾ ആവശ്യമുള്ള ഒറ്റ തെരഞ്ഞെടുപ്പ് നിർദേശം ഇപ്പോൾ അംഗീകരിച്ചതിന് പിന്നിൽ മറ്റ് ലക്ഷ്യങ്ങളുമുണ്ട്. പ്രതിപക്ഷത്തിന്റെ ശകതമായ എതിർപ്പിനെ തുടർന്ന് മൂന്നാം മോദി സർക്കാരിന് പല തീരുമാനങ്ങളിൽനിന്നും പിന്മാറേണ്ടിവന്ന സാഹചര്യത്തിൽ നൂറു ദിവസത്തിനുള്ളിൽ വലിയ തീരുമാനങ്ങൾ എടുത്തുവെന്ന് വരുത്തിത്തീർക്കലാകാം.
കഴിഞ്ഞ ലോക്സഭാ തെരഞ്ഞെടുപ്പിൽ ബി ജെ പിക്കെതിരെ രൂപം കൊണ്ട ‘ഇന്ത്യ കൂട്ടായ്മ’ പ്രതിപക്ഷമെന്ന നിലയ്ക്ക് പാർലമെൻ്റിനകത്തും പുറത്തും അംഗീകരിക്കപ്പെടുകയും ശക്തിപ്പെടുകയും ചെയ്യുന്നത് ആർ എസ് ​എസിനെയും ബി ജെ പിയെയും വല്ലാതെ ഭയപ്പെടുത്തുന്നുണ്ട്. ഈ ഘട്ടത്തിൽ സങ്കുചിത ദേശീയവാദം ഉയർത്തി ഇന്ത്യയിലെ തെരഞ്ഞെടുപ്പ് രാഷ്ട്രീയത്തെ പ്രസിഡൻഷ്യൽ രീതിയിലേക്ക് കൊണ്ടുപോകുന്നതിനുള്ള ഗൂഢശ്രമമാണ് സംഘപരിവാർ നടത്തുന്നത്.
ലോക്സഭയിലേക്കും നിയമസഭയിലേക്കും യഥാസമയം തെരഞ്ഞെടുപ്പ് നടത്തണമെന്നാണ് ഭരണഘടന നിർദ്ദേശിക്കുന്നത്. തെരഞ്ഞെടുക്കപ്പെടുന്ന സഭയുടെ കാലാവധി 5 വർഷമാണ്. ചിലപ്പോൾ കാലമെത്താതെ ഭരണഘടനാപരമായ കാരണങ്ങളാൽതന്നെ സഭ പിരിച്ചുവിടപ്പെടാം. അപ്പോൾ ഇടക്കാല തെരഞ്ഞെടുപ്പാണ് പരിഹാരം. പാർലമെൻ്ററി സംവിധാനത്തിന്റെ ചിട്ടയോടെയുള്ള പ്രവർത്തനം അട്ടിമറിക്കുന്നതിനുള്ള ഭരണഘടനാ ഭേദഗതികളാണ് രാംനാഥ്കോവിന്ദ് കമ്മറ്റി മുന്നോട്ടുവെച്ചിട്ടുള്ളത്. കമ്മറ്റി റിപ്പോർട്ട് നിർദ്ദേശമനുസരിച്ച് 18–ഓളം ഭരണഘടനാ ഭേദഗതികൾ ഒറ്റ തെരഞ്ഞെടുപ്പിനുവേണ്ടി നടത്തേണ്ടിവരും. ഇത് പ്രസിഡൻഷ്യൽ സമ്പ്രദായത്തിലേക്ക് രാജ്യത്തെ എത്തിക്കാനുള്ള നീക്കമാണെന്ന് ഭരണഘടനയുടെ ഫെഡറൽ ജനാധിപത്യസംവിധാനം നിലനിൽക്കണമെന്ന് ആഗ്രഹിക്കുന്ന എല്ലാവരും മനസ്സിലാക്കുകയും പ്രതിരോധിക്കുകയും ചെയ്യേണ്ടതുണ്ട്.
പാർലമെൻ്ററി ജനാധിപത്യ വ്യവസ്​ഥയെയും ഇന്ത്യയെന്ന ആശയത്തെത്തന്നെയും അട്ടിമറിക്കാനുള്ള സംഘപരിവാർ നീക്കങ്ങളുടെ ഭാഗമായി വേണം ഇലക്ഷൻ കമീഷൻ അടക്കമുള്ള ഭരണഘടനാ സംവിധാനങ്ങളുടെ മേലുള്ള കടന്നുകയറ്റത്തെ വിലയിരുത്താൻ.",left
"ശ്രീലങ്കയിലെ അപകടകരമായ പരീക്ഷണത്തിന്റെ സാധ്യതകൾ സ്വാതന്ത്ര്യലബ്ധിക്കു ശേഷമുള്ള ശ്രീലങ്കയുടെ ചരിത്രത്തിലെ വിപ്ലവകരം എന്ന് തന്നെ വിശേഷിപ്പിക്കാവുന്ന ഒരു രാഷ്ട്രീയ വഴിത്തിരിവാണ് ഇക്കഴിഞ്ഞ തെരഞ്ഞെടുപ്പോടെ ആ രാജ്യത്ത് സംഭവിച്ചിരിക്കുന്നത്. പ്രസിഡൻറ് തെരഞ്ഞെടുപ്പിനെ തുടർന്ന് നടന്ന പാർലമെൻറ് തെരഞ്ഞെടുപ്പിലും നാഷണൽ പീപ്പിൾസ് പവർ (എൻ.പി.പി) എന്ന ഇടതുപക്ഷ രാഷ്ട്രീയ സഖ്യം ശ്രീലങ്കൻ ഭരണഘടനയെ തന്നെ നവീകരിക്കാൻ പോന്ന ഭൂരിപക്ഷത്തോടെ അധികാരത്തിൽ വന്നിരിക്കുന്നു. ശ്രീലങ്കൻ രാഷ്ട്രീയത്തിലെ ഈ സവിശേഷ സംഭവത്തെ ശാശ്വതമെന്ന് പലരും കരുതുന്ന ലിബറൽ ജനാധിപത്യത്തിൻറെ വിജയമായോ തൊഴിലാളി വർഗ്ഗ വിപ്ലവ പാർട്ടി രാഷ്ട്രീയത്തിന്റെ ഒരു പുതിയ മുന്നേറ്റമായോ സാമാന്യവൽക്കരിച്ചു കൊണ്ടുള്ള ഒട്ടേറെ വിലയിരുത്തലുകൾ ഇതിനകം വന്നു കഴിഞ്ഞിരിക്കുന്നു. ഇന്ന് ആധിപത്യം പുലർത്തുന്ന സാമാന്യ രാഷ്ട്രീയ ബോധത്തെ സേവിക്കുന്നതിനും തൃപ്തിപ്പെടുത്തുന്നതിനും ഈ വിലയിരുത്തലുകൾ മതിയാവുമെങ്കിലും അതിനപ്പുറം ശ്രീലങ്കൻ ജനത ഇതിലൂടെ ആവിഷ്കരിക്കാൻ ശ്രമിക്കുന്ന ജനകീയ ബദൽ ജനാധിപത്യ അധികാരത്തിന്റെ നൂതന രാഷ്ട്രീയ മാനങ്ങളും ചരിത്ര സാധ്യതകളും വെളിപ്പെടുത്താൻ അവയ്ക്കാവില്ല. ഇതിനു കാരണം  ഇത്തരം രാഷ്ട്രീയ ചിന്തകൾ  ലോക രാഷ്ട്രീയ സാമ്പത്തിക മേഖലകളിൽ ഇന്ന് സംഭവിച്ചുകൊണ്ടിരിക്കുന്ന ഘടനാപരമായ വമ്പിച്ച മാറ്റങ്ങളെയും പുതിയ തരം സംഘർഷങ്ങളെയും ഉൾക്കൊള്ളാൻ ആവാത്ത പഴയ ലിബറൽ ജനാധിപത്യ  സങ്കൽപങ്ങളിലോ പഴയ സോവിയറ്റ് സോഷ്യലിസ്റ്റ് രാഷ്ട്രീയ മാതൃകകളിലോ തളഞ്ഞു കിടക്കുന്നു എന്നതാണ്.
പരമ്പരാഗത ലിബറൽ ജനാധിപത്യത്തിന്റെ തുടർച്ച മാത്രമായി ഇന്നത്തെ ശ്രീലങ്കൻ രാഷ്ട്രീയ സംഭവത്തെ വിലയിരുത്തുന്നവർ, തെരഞ്ഞെടുപ്പിലൂടെ തന്നെ അധികാരത്തിൽ വന്ന ഒരു പ്രസിഡണ്ടിനെ കൊട്ടാരം വിട്ട് ജീവനുംകൊണ്ട് ഒളിച്ചോടാൻ പ്രേരിപ്പിച്ച 2022-ലെ വിദ്യാർത്ഥി ബഹുജന കലാപത്തിന്റെ വിജയത്തിന് നേരെ കണ്ണടയ്ക്കുകയാണ് ചെയ്യുന്നത്. ഔപചാരിക ജനാധിപത്യ പ്രക്രിയയ്ക്ക് പുറത്തുനിന്ന് ഉയർന്നുവന്ന വിധ്വംസകംമെന്നോ ഭരണഘടനാ വിരുദ്ധമെന്നോ വിശേഷിപ്പിക്കാവുന്ന ബഹുജന കലാപത്തിന്റെ ഒരു ഉയർന്ന പരിണതി അല്ലാതെ മറ്റൊന്നുമല്ല ഇന്നത്തെ ശ്രീലങ്കൻ രാഷ്ട്രീയ പ്രതിഭാസം. ആ നിലയ്ക്ക് വ്യവസ്ഥാപിത ലിബറൽ ജനാധിപത്യത്തിൻറെ ‘ശാന്ത സുന്ദര’മായ ചട്ടക്കൂടിൽ  ഒതുങ്ങുന്ന ഒന്നല്ല ശ്രീലങ്കൻ ജനത ഇന്ന് ആവിഷ്കരിച്ചിരിക്കുന്ന വിപ്ലവത്തിന്റെ രാഷ്ട്രീയം എന്നു പറയേണ്ടിവരും. അതുപോലെ തൊഴിലാളിവർഗ്ഗവിപ്ലവ പാർട്ടി രാഷ്ട്രീയത്തിന്റെ പുതിയൊരു മുന്നേറ്റമായി ഈ ശ്രീലങ്കൻ രാഷ്ട്രീയ സംഭവത്തെ ആഘോഷിക്കാൻ ശ്രമിക്കുന്നവർ വിസ്മരിക്കുന്ന വസ്തുതാപരമായ ഒരു ചോദ്യം, പാർലമെന്റിൽ കേവലം 3 സീറ്റിൽ ചുരുങ്ങി നിന്നിരുന്ന 27 പാർട്ടികൾ അടങ്ങിയ എൻ.പി.പി സഖ്യത്തിന് നേതൃത്വം കൊടുത്ത മാർക്സിസ്റ്റ് ലെനിലിസ്റ്റ് പാർട്ടിയായ ‘ജനതാ വിമുക്തി പെരുമുന’ ഈ തിരഞ്ഞെടുപ്പിൽ 159 സീറ്റിലേക്ക് എങ്ങനെ ഒറ്റയടിക്ക് കുതിച്ചുയർന്നു എന്നതാണ്. എന്തായാലും മൂന്നു സീറ്റിൽ നിന്ന് 159 സീറ്റിലേക്കുള്ള ഈ കുതിപ്പിന് കാരണം 1965ൽ രൂപംകൊണ്ട ജനതാ വിമുക്തി പെരുമനയുടെ വിപ്ലവ രാഷ്ട്രീയ തന്ത്രത്തിലേക്ക് ശ്രീലങ്കൻ ജനതയിൽ ബഹുഭൂരിപക്ഷത്തെയും ഒറ്റയടിക്ക് കൊണ്ടുവരാൻ കഴിഞ്ഞതാണെന്ന് അവർ പോലും അവകാശപ്പെടുമെന്ന് തോന്നുന്നില്ല.
പിന്നെ എന്താണ് ശ്രീലങ്കയിൽ സംഭവിച്ചത്?അതായത് കഴിഞ്ഞ ഏഴ് പതിറ്റാണ്ടിലേറെക്കാലമായി ജനങ്ങളെ തമ്മിൽ തല്ലിച്ചും കൊല്ലിച്ചും കൊള്ളയടിച്ചു പോന്ന മേലാള വർഗ്ഗ ഭരണകൂടത്തെ അട്ടിമറിച്ചു കൊണ്ട് ശ്രീലങ്കൻ ജനത നടത്തിയ വിപ്ലവത്തിന്റെ പുതിയ രാഷ്ട്രീയ ഉള്ളടക്കം എന്താണ്? ഭരണകൂട പരമാധികാര (Sovereignty) സങ്കല്പത്തിന്റെ അപ്രമാദിത്വത്തിലും അതീതത്വത്തിലും അധിഷ്ഠിതമായ എല്ലാത്തരം ആധുനിക ദേശീയ ജനാധിപത്യ ഭരണകൂടങ്ങളും ആഗോളവൽക്കരിക്കപ്പെട്ട മുതലാളിത്ത മൂലധനത്തിന്റെ സമഗ്ര ശക്തിക്ക് കീഴ്പ്പെട്ട് രൂപാന്തരപ്പെട്ടു കഴിഞ്ഞ ഇരുപത്തിയൊന്നാം നൂറ്റാണ്ടിൽ ശ്രീലങ്കൻ ജനത ഇതിലൂടെ ഉയർത്തിയെടുക്കാൻ ശ്രമിക്കുന്ന വിപ്ലവകരമായ ജനാധിപത്യ രാഷ്ട്രീയത്തിന്റെ ചരിത്ര പ്രാധാന്യം എന്താണ്? പുതിയ ശ്രീലങ്കൻ രാഷ്ട്രീയ പ്രതിഭാസത്തെ ഇന്ന് കാലഹരണപ്പെട്ടു കഴിഞ്ഞ പഴയ  രാഷ്ട്രീയപരികല്പനകളിലേക്ക് തിരുകി കൊള്ളിക്കുന്നതിന് പകരം ജനാധിപത്യത്തിൻറെ ഭാവി സാദ്ധ്യതകളിലേക്ക് വഴിതുറക്കുന്ന ഈ പുതിയ ചോദ്യങ്ങളാണ് ഈ സന്ദർഭത്തിൽ നാം ഉയർത്തേണ്ടത്.
ഈ ചോദ്യങ്ങൾക്ക് ഉത്തരം അന്വേഷിക്കുന്നതിന് ആമുഖമായി രണ്ടുവർഷം മുമ്പ് വിദ്യാർത്ഥികളും തൊഴിലാളികളും തൊഴിലില്ലാത്തവരും മർദ്ദിത ന്യൂനപക്ഷങ്ങളും എല്ലാം അടങ്ങുന്ന കീഴാള ജനവിഭാഗങ്ങൾ ആയിരക്കണക്കായി  ഒത്തുചേർന്ന് മുഖ്യധാരാ രാഷ്ട്രീയ പാർട്ടികളും പട്ടാളവും കാഴ്ചക്കാരായി നിൽക്കെ രജപക്സെയുടെ  കുടുംബവാഴ്ച അവസാനിക്കും വരെ മൂന്നുമാസക്കാലം പൊതുസ്ഥലങ്ങൾ കയ്യേറി തമ്പടിച്ചു നടത്തിയ കലാപ (Occupy Struggles) ത്തിലേക്ക് ശ്രീലങ്കൻ ജനതയെ നയിച്ച ജീവിത പശ്ചാത്തലം എന്തായിരുന്നു എന്ന് കാണേണ്ടതുണ്ട്. ഏറ്റവും ചുരുക്കിപ്പറഞ്ഞാൽ പഴയ ദേശരാഷ്ട്ര അതിർത്തികളെ അപ്രസക്തമാക്കിക്കൊണ്ട് മനുഷ്യരും പ്രകൃതിയും അടക്കം ഭൂമിയെ  ഒന്നാകെ വരിഞ്ഞുമുറുക്കുന്ന ഒരു ആഗോള ശക്തിയായി  ഉദ്ഗ്രഥിക്കപ്പെട്ടു കഴിഞ്ഞ മുതലാളിത്ത മൂലധനത്തിന് രജപക്സെ  കുടുംബവാഴ്ച കാലത്ത് ശ്രീലങ്ക നിരുപാധികം പൂർണമായിത്തന്നെ തുറന്നു കൊടുക്കപ്പെട്ടിരുന്നു. നിത്യവൃത്തിക്ക് വേണ്ടി പണിയെടുക്കുന്ന സാധാരണ മനുഷ്യരെയും പ്രകൃതിയെയും പാടെ വിസ്മരിച്ചുകൊണ്ട് അടിസ്ഥാന സൗകര്യവികസനത്തിന്റെ പേരിൽ ഭരണക്കാർ അവരുടെ പാർട്ടിക്കും കൂട്ടാളികൾക്കും വികസനത്തിന്റെ വിഹിതം കൈപ്പറ്റുന്നതിന് വേണ്ടി ശ്രീലങ്കയെ വിദേശ മൂലധന പ്രവാഹത്തിൽ മൂടി. അങ്ങനെ ലോക ബാങ്ക്, എ. ഡി. ബി, ഐ .എം. എഫ്, ചൈനീസ് വികസന ഫണ്ട് എന്നിവയിൽ നിന്നൊക്കെ വൻതോതിൽ കടമെടുത്ത്  ലോകോത്തരമെന്ന്  വിശേഷിപ്പിക്കപ്പെട്ട മട്ടമല വിമാനത്താവളവും ഹംബൻതോട്ട തുറമുഖവും പോലുള്ള വമ്പൻ പദ്ധതികൾ പൂർത്തിയാക്കി. അപ്പോഴേക്കും പണ്ടൊരിക്കലും ഉണ്ടായിട്ടില്ലാത്ത വിധം വിലക്കയറ്റവും തൊഴിലില്ലായ്മയും മൂലം സാധാരണ ജനങ്ങൾ നട്ടം തിരിയാൻ തുടങ്ങിയിരുന്നു. ഇന്ധനത്തിനും ഭക്ഷണത്തിനും വേണ്ടി മാത്രമല്ല കുടിവെള്ളത്തിന് പോലും ജനങ്ങൾ നീണ്ട ക്യൂവിൽ കാത്തു നിൽക്കേണ്ടി വന്നു. ഒട്ടേറെ പേർ ക്യൂവിൽ നിന്ന് കുഴഞ്ഞുവീണ് മരിക്കുകയും ചെയ്തു. ഇങ്ങനെ ജീവിതം ഗതിമുട്ടിയ അവസ്ഥയിലാണ് ശ്രീലങ്കയുടെ അടിത്തട്ടിൽ നിന്ന് വിവിധ ജനവിഭാഗങ്ങൾ ഒരു പുതിയ രാഷ്ട്രീയ സംവിധാനമായി സ്വയം സംഘടിക്കുകയും ഭരണകൂടത്തിനും ഭരണക്കാർക്കും എതിരെ ഒരു ക്രിയാത്മക വിദ്ധ്വംസക ശക്തിയായി ഉയർത്തെഴുന്നേൽക്കുകയും ചെയ്തത്.
എന്നാൽ ജനങ്ങൾ പ്രസിഡന്റിന്റെ കൊട്ടാരം കയ്യേറുകയും ഭരണം വെച്ചൊഴിയാൻ അധികാരികളെ പ്രേരിപ്പിക്കുകയും ചെയ്ത ഈ പ്രക്ഷോഭത്തെ പെട്ടെന്ന് ഉയർന്നുവന്ന് കെട്ടടങ്ങിയ വൈകാരികമായ ഒരു ആളിക്കത്തലായി കണ്ടുകൂടാ. മാത്രമല്ല ഇത് ഒരൊറ്റപ്പെട്ട സംഭവവും ആയിരുന്നില്ല. ദരിദ്രരും നിസ്സഹായരുമായ താഴെത്തട്ടിലെ ജനവിഭാഗങ്ങൾ അവരുടെ പഴയ രാഷ്ട്രീയ ഇടനിലക്കാരെ ഒഴിവാക്കിക്കൊണ്ട് അതുകൊണ്ടുതന്നെ തങ്ങളുടെ സ്വാതന്ത്ര്യത്തെ സ്വന്തം ശരീരത്തിൽ ഏറ്റെടുത്തുകൊണ്ട് സംഘടിച്ചു മുന്നേറുന്ന സംഭവങ്ങൾ ഈയിടെ വിവിധ രീതികളിൽ ലോകമെങ്ങും ആവർത്തിക്കാൻ തുടങ്ങിയിരിക്കുന്നു എന്ന് നമുക്കറിയാം.
2011 മുതൽ മധ്യ കിഴക്കൻ രാജ്യങ്ങളിലും വടക്കൻ ആഫ്രിക്കൻ രാജ്യങ്ങളിലും പല  സ്വേച്ഛാധിപതികളെയും അധികാരമൊഴിയാൻ പ്രേരിപ്പിച്ച ഈ സംഘടിത സമര മാതൃക പിന്നീട് സാമ്പത്തികവും വംശീയവുമായ മറ്റുപല ആവശ്യങ്ങളെയും മുൻനിർത്തി യൂറോപ്പിലേക്കും അമേരിക്കയിലേക്കും വിവിധ രീതികളിൽ വ്യാപിക്കുകയുണ്ടായി. ഇതിനെ തുടർന്ന് നമ്മുടെ കാർഷിക മേഖലയെ ഒന്നാകെ കോർപ്പറേറ്റുകൾക്ക് അടിയറ വെയ്ക്കാനുള്ള നരേന്ദ്ര മോദിയുടെ ശ്രമങ്ങളെ അട്ടിമറിക്കാൻ പോന്ന വിധം ഒരു വർഷക്കാലം തലസ്ഥാന നഗരിയിൽ തമ്പടിച്ചുകൊണ്ട് ഇന്ത്യൻ കർഷകർ രാഷ്ട്രീയ പാർട്ടികളുടെ ഒന്നും നേതൃത്വം ഇല്ലാതെ നടത്തിയ കുടിപാർപ്പ് സമരത്തിലും ഈ പ്രക്ഷോഭ മാതൃകയുടെ വിജയം നാം കണ്ടതാണ്. ശ്രീലങ്കയിലും നമ്മുടെ കാലത്തെ ഈ ബദൽ ജനാധിപത്യ  രാഷ്ട്രീയ പ്രതിഭാസത്തിന്റെ ഉയർച്ചയും വിജയവും ആണ് പ്രസിഡൻറ് കൊട്ടാരം വിട്ട് ജീവനുംകൊണ്ട് നാടുകടന്നപ്പോൾ നാം കണ്ടത്. എന്നാൽ ഈ ജനമുന്നേറ്റം ശ്രീലങ്കയിലെ പഴയ സി.പി.ഐ. (എം എൽ) പാർട്ടി നയിക്കുന്ന ഒരു മുന്നണിയെ തെരഞ്ഞെടുപ്പിലൂടെ അധികാരത്തിലേറ്റിയിരിക്കുന്ന ഈ സന്ദർഭത്തിൽ അതിൻറെ സവിശേഷത കണക്കിലെടുത്തുകൊണ്ട് നാം ചർച്ച ചെയ്യേണ്ട ഒരു പ്രധാന വസ്തുതയുണ്ട്. ഈ നൂറ്റാണ്ടിന്റെ തുടക്കം മുതൽ ലോകമെങ്ങും ഉയർന്നുവന്ന പുതിയ ജനസഞ്ചയ ബദൽ ജനാധിപത്യ രാഷ്ട്രീയ പ്രതിഭാസങ്ങൾ എന്തുകൊണ്ട് അവയുടെ പുതിയ രാഷ്ട്രീയ ഉള്ളടക്കത്തിന് അനുസൃതമായ ഒരു പുതിയ രാഷ്ട്രീയ വ്യവസ്ഥയ്ക്ക് രൂപം നൽകാനാവാതെ കെട്ടടങ്ങി പോവുകയോ പ്രതിലോമ ശക്തികൾക്ക് കീഴടങ്ങി പോവുകയോ ചെയ്തുകൊണ്ടിരിക്കുന്നു എന്നതാണ് ആ വസ്തുത.
മുതലാളിത്ത വ്യവസ്ഥയ്ക്കെതിരെ ലോകത്തിൻറെ ഭാവി നിർണയിക്കാൻ പോന്ന ഈ ജനസഞ്ചയ ബദൽ ജനാധിപത്യ രാഷ്ട്രീയ പ്രസ്ഥാനങ്ങൾക്ക് അതിന്റേതായ ബദൽ അധികാര സ്ഥാപനങ്ങളും സംഘടനാ രൂപങ്ങളും ഇനിയും രൂപപ്പെട്ടിട്ടില്ല എന്ന യാഥാർത്ഥ്യം ഈ സന്ദർഭത്തിൽ നാം കണക്കിലെടുക്കേണ്ടതുണ്ട്. ഇന്ന് ആധിപത്യം പുലർത്തുന്ന ഭരണകൂട പരമാധികാര ജനാധിപത്യത്തിൻറെ എല്ലാ രൂപങ്ങളുടെയും രാഷ്ട്രീയ സ്ഥാപനങ്ങളും സാമൂഹ്യ സംഘടനാരൂപങ്ങളും നൂറ്റാണ്ടുകളിലൂടെ മഹാ വിപ്ലവങ്ങളിലൂടെയും സമരപരമ്പരകളിലൂടെയും രൂപപ്പെട്ടു വന്നവയാണെന്ന് ഓർക്കണം. അതുമായി താരതമ്യം ചെയ്യുമ്പോൾ ജനസഞ്ചയ ബദൽ ജനാധിപത്യം ഒരു രാഷ്ട്രീയ വ്യവസ്ഥയായി വികസിക്കുന്നതിന്റെ ശൈശവദശയിൽ പോലും ഇന്ന് എത്തിയിട്ടില്ല. അതിനാൽ ഇന്ന് ഉയർന്നു  വരാൻ തുടങ്ങുന്ന ഈ ബദൽ ജനാധിപത്യ അധികാര വ്യവസ്ഥ നൂറ്റാണ്ടുകളിലൂടെ ഭരണകൂട പരമാധികാരത്തിലും അരാജകത്വ ഭീതിയിലും അടിയുറച്ചു കഴിഞ്ഞ ലിബറൽ ജനാധിപത്യ വ്യവസ്ഥയെ മറികടന്ന് ഒരു പുതിയ രാഷ്ട്രീയ യാഥാർഥ്യമായി രൂപപ്പെടാൻ ശ്രമിക്കുന്നതിന്റെ അന്തരാള പരീക്ഷണഘട്ടത്തിന്റെ ആരംഭത്തിൽ മാത്രമാണ് എന്ന് പറയാം.
ശ്രീലങ്കയിൽ സ്വേച്ഛാധിപത്യത്തിനെതിരെ ഇന്ന് ഉയർന്നുവന്ന ജനസഞ്ചയ  ജനാധിപത്യ സമരം ഭരണകൂടത്തെ അട്ടിമറിക്കുന്നതിൽ വിജയിച്ചെങ്കിലും സ്വന്തം രാഷ്ട്രീയ സ്ഥാപനങ്ങളുടെയും സംഘടനാ രൂപങ്ങളുടെയും അഭാവത്തിൽ സി.പി.ഐ. (എം എൽ) പാർട്ടിയായ ജെ. വി. പിയെ ഉയർത്തിയെടുത്ത് ലിബറൽ ജനാധിപത്യത്തിൻറെ ചട്ടക്കൂടിൽ  പ്രതിഷ്ഠിക്കുന്ന ഒരു രാഷ്ട്രീയ പരീക്ഷണമാണ് ശ്രീലങ്കയിൽ ഇപ്പോൾ നടക്കുന്നത് എന്ന് പറയാം. അങ്ങനെ നോക്കുമ്പോൾ അരാജകത്വഭീതിയെ മറികടന്ന് പുറത്തുവന്ന ജനസഞ്ചയ സാമൂഹ്യ പ്രസ്ഥാനം, ഒരു മാർക്സിസ്റ്റ്-ലെനിനിസ്റ്റ് പാർട്ടി അടവുപരമായി നേതൃത്വം കൊടുക്കുന്ന ശ്രീലങ്കയിലെ പരമ്പരാഗത ലിബറൽ ജനാധിപത്യ ഭരണക്രമത്തിന്റെ ചട്ടക്കൂടിനുള്ളിൽ പ്രവർത്തിച്ചുകൊണ്ട് ബദൽ ജനാധിപത്യത്തിന്റെ ശക്തികളെ എങ്ങനെ സംരക്ഷിക്കുകയും വികസിപ്പിക്കുകയും ചെയ്യാമെന്നതിന്റെ പരീക്ഷണമാണ് ഇന്ന് ശ്രീലങ്കയിൽ നടക്കുന്നത്. ഈ പരീക്ഷണത്തിൽ പ്രവർത്തിക്കുന്ന രാഷ്ട്രീയ കർതൃത്വം ഭരണകൂട പരമാധികാരമോ മാർക്സിസ്റ്റ് ലെനിസ്റ്റ് ബ്യൂറോക്രസിയോ അല്ല എന്നർത്ഥം. മറിച്ച് പ്രസിഡണ്ടിനെയും കൂട്ടരേയും ജീവനുംകൊണ്ട് ഒളിച്ചോടാൻ പാകത്തിൽ അവരുടെ കൊട്ടാരങ്ങളിലേക്ക് ഇരച്ചു കയറിയ ജനസഞ്ചയം പിന്നീട് തെരഞ്ഞെടുപ്പിലൂടെ പിടിച്ചെടുത്ത ഭരണ യന്ത്രത്തിലേക്ക് ഇടിച്ചു കയറുകയും അതിനെ  എങ്ങനെ ഒരു ബദൽ ശക്തിയായി പ്രവർത്തിപ്പി ക്കാമെന്ന് പരീക്ഷിക്കുകയും ആണ് ശ്രീലങ്കൻ രാഷ്ട്രീയത്തിൽ ഇന്ന് സംഭവിക്കുന്നത്.
ജനസഞ്ചയ സാമൂഹ്യ  പ്രസ്ഥാനം എന്ന ബദൽ അധികാര രാഷ്ട്രീയത്തിന് അതിന്റേതായ ശ്രേണീബദ്ധമല്ലാത്ത പുതിയ സംഘടനാരൂപങ്ങളും സ്ഥാപനങ്ങളും പഴയ നേതൃത്വ സങ്കൽപ്പങ്ങളെ തള്ളിക്കളയുന്ന പുതിയ നേതൃത്വ മാതൃകകളും ഇനിയും രൂപപ്പെട്ടു കഴിഞ്ഞിട്ടില്ല എന്ന് പറഞ്ഞല്ലോ. ഈ ശൂന്യതയിൽ ഭരണകൂടത്തെ ചെറുത്തുനിൽക്കുന്നു. ജനകീയ ബദൽ അധികാരത്തിന്റെ ശക്തികൾ പഴയ രാഷ്ട്രീയ ചട്ടക്കൂടിനെ  പുതിയ രീതിയിൽ പ്രയോഗിക്കുന്നതിനു വേണ്ടിയുള്ള അപകടകരമായ പരീക്ഷണമാണ്  ശ്രീലങ്കയിൽ നടക്കുന്നത് എന്നു പറയാം.  ഭൂമിയെയും മാനവരാശിയും ഒന്നാകെ വിഴുങ്ങിയിരിക്കുന്ന ആഗോള മുതലാളിത്ത മൂലധനാധിപത്യത്തിൻ  കീഴിൽ ഈ പരീക്ഷണത്തിന്റെ ഭാവി എന്താകുമെന്ന് പറയാനാവില്ല എങ്കിലും ബദൽ ജനാധിപത്യ അധികാരം അടിത്തട്ടിലുള്ള  ജനകോടികളിലൂടെ അതിൻറെ വിമോചകമായ സർഗാത്മക വിദ്ധ്വംസകതയിലേക്കും പൂർണ്ണതയിലേക്കും  നടത്തുന്ന ശക്തമായ ഒരു കുതിപ്പായി അതിനെ  കാണാവുന്നതാണ്.
ജനസഞ്ചയ ബദൽ
സമീപകാല ശ്രീലങ്കൻ രാഷ്ട്രീയനുഭവങ്ങളെ മുൻനിർത്തി ജനസഞ്ചയ ബദൽ ജനാധിപത്യ രാഷ്ട്രീയത്തിന്റെ വർത്തമാനത്തെ കുറിച്ച് ഇങ്ങനെ പറയുമ്പോൾ സ്വാഭാവികമായും അത് വിശ്വസനീയമായി തോന്നാൻ സാധ്യതയില്ല. ഇന്ന് ആധിപത്യം പുലർത്തുന്ന അധികാര സങ്കല്പത്തിൽ നിന്നും അതിൻറെ ജനാധിപത്യ സങ്കല്പത്തിൽ നിന്നും മാറി ചിന്തിക്കുക ശ്രമകരമായിരിക്കുന്നു എന്നതാണ് അതിന് കാരണം. ഭരണകൂട പരമാധികാരത്തിന്റെ അനിവാര്യതയിലും അരാജകത്വഭീതിയിലും അധിഷ്ഠിതമായ ലിബറൽ- സോഷ്യലിസ്റ്റ് ജനാധിപത്യ സങ്കല്പങ്ങളിൽ നിന്ന് പുറത്തു കടക്കണമെങ്കിൽ ഭരണകൂട അധികാരത്തിനു ബദലായ ജനങ്ങളുടെ ജീവിതാധികാരത്തിന്റെയും ജനാധിപത്യത്തിന്റെയും സൈദ്ധാന്തിക പരികല്പനകളെ കണ്ടെത്താനും ഉയർത്തിയെടുക്കാനുള്ള ശ്രമങ്ങൾ തുടരേണ്ടതുണ്ട്.
മുതലാളിത്ത സ്വകാര്യ സ്വത്ത് ഉടമസ്ഥരാകാൻ പാകത്തിലുള്ള അടഞ്ഞ വ്യക്തിസ്വത്വ കർത്തൃത്വങ്ങളുടെയും അവയുടെ സാമൂഹ്യരൂപങ്ങളുടെയും ഭദ്രതയെ  സംരക്ഷിക്കാൻ മാത്രം പരിമിതമാക്കപ്പെട്ട ജനാധിപത്യമാണ് ലിബറൽ ജനാധിപത്യം. അതിനാൽ ലിബറൽ ജനാധിപത്യം മുതലാളിത്ത മൂലധന വ്യവസ്ഥയുടെ ആധിപത്യവുമായി അത്രമേൽ ഗാഢമായി ബന്ധപ്പെട്ടു നിൽക്കുന്ന ഒരു സംവിധാനമാണ്. ഇതിൽ നിന്ന് പുറത്തു കടക്കാൻ വേണ്ടി പരമാധികാരം ഭരണകൂടത്തിൽ നിന്നും മാറ്റി പാർട്ടിയിൽ കേന്ദ്രീകരിക്കുന്ന പരീക്ഷണമാണ് സോവിയറ്റ്  സോഷ്യലിസ്റ്റ് ജനാധിപത്യ മാതൃക. ഈ രണ്ട് ജനാധിപത്യ സങ്കൽപ്പങ്ങളുടെയും പരിമിതികളെ ഭേദിച്ച് മുന്നേറാൻ ശക്തമായ ജനസഞ്ചയ ബദൽ ജനാധിപത്യ അധികാരത്തിന്റെ മൗലികതയുടെയും ഭിന്നതയുടെയും അടിസ്ഥാനം എന്തെന്ന് നോക്കാം.
മനുഷ്യർ തമ്മിൽ തല്ലുകയും പരസ്പരം കൊള്ളയടിക്കുകയും കൊല്ലുകയും ചെയ്യുന്നു എന്ന് കരുതപ്പെടുന്ന പ്രാകൃത അവസ്ഥയിൽ നിന്നും അവരെ അച്ചടക്കമുള്ള പരിഷ്കൃത സമൂഹങ്ങൾ ആക്കി ഉയർത്തുന്നതിന് സാമൂഹ്യ ഉടമ്പടിയിൽ (Social Contract ) അധിഷ്ഠിതമായ ഒരു ഭരണകൂട പരമാധികാര ശക്തികേന്ദ്രം അനിവാര്യമാണെന്ന മുഖ്യധാരാ  ആധുനിക രാഷ്ട്രമീമാംസയുടെ അടിസ്ഥാനത്തെത്തന്നെ അട്ടിമറിക്കുന്ന ഒന്നാണ് ഇന്ന് ഉയർന്നുവരുന്ന നേതൃരഹിത ജനകീയ മുന്നേറ്റങ്ങളുടെ രാഷ്ട്രീയം. പോലീസും കോടതിയും പട്ടാളവും മേലധികാരികളും നേതാക്കളുമില്ലാതെ മനുഷ്യർക്ക് പരസ്പരം നിയന്ത്രിക്കാനും സഹകരിക്കാനും സംഘടിക്കാനും കഴിയുമെന്നും അതിലൂടെ സ്വന്തം ജീവിതാധികാരത്തെ അതീത ഭരണകൂട കേന്ദ്രത്തിന് ബദലായ ഒരു രാഷ്ട്രീയ മഹാശക്തിയായി ഉയർത്തി എടുക്കുകസാധ്യമാണെന്നും തെളിയിക്കുകയാണ് ഇതിലൂടെ ജനങ്ങൾ ചെയ്യുന്നത്. ഇങ്ങനെ സമൂഹത്തിൻറെ ഭദ്രമായ നിലനിൽപ്പിന് ഭരണകൂട പരമാധികാരത്തിന്റെ അനിവാര്യതയെ സ്ഥാപിക്കുന്ന ആധുനിക രാഷ്ട്രമീമാംസയുടെ പ്രാകൃത/ പരിഷ്കൃത വൈരുദ്ധ്യസങ്കൽപത്തെ തള്ളിക്കളഞ്ഞുകൊണ്ട് പ്രകൃതി സഹജമായ ശക്തികളുടെ വികാസവും നവീകരണവും പരിണാമവും തന്നെയാണ് പരിഷ്കൃതി  എന്ന് കണ്ടെത്തുകയും പരസ്പര വൈരമല്ല മറിച്ച് അവയെ മറികടക്കാൻ പോകുന്ന പരസ്പര ബന്ധരൂപങ്ങളാണ് സാമൂഹ്യ ജീവിതത്തിൻറെ അടിസ്ഥാനമെന്ന് വാദിക്കുകയും ചെയ്യുന്ന ഒരു രാഷ്ട്രമീമാംസയാണ് ഈ ജനസഞ്ചയ  ജനാധിപത്യ മുന്നേറ്റങ്ങളുടെ രാഷ്ട്രീയ സൈദ്ധാന്തിക അടിത്തറ. ഈ ബദൽ ആധുനിക രാഷ്ട്രമീമാംസ ആധുനിക ലിബറൽ രാഷ്ട്രീയ ചിന്തയ്ക്കെതിരെ ഉയർത്തിയെടുത്തത് ബെനിഡിറ്റ് സ്പിനോസഎന്ന മഹാനായ ബദൽ ആധുനികതയുടെ ചിന്തകനാണ്. ആധുനിക ഭരണകൂടത്തിന്റെ അച്ചടക്കാധികാരത്തിന് കീഴ്പ്പെട്ട് ജനങ്ങൾ മാന്യ പൗരസമൂഹം ആയി നിലകൊള്ളുന്നു എന്ന ധാരണയെയും മറികടന്ന് പ്രകൃതി സഹജമായ ജീവിതാധികാരത്തെ പരസ്പര ബന്ധങ്ങളുടെ ശാക്തീകരണത്തിലൂടെ വികസിപ്പിക്കുന്ന മനുഷ്യരുടെ ക്രിയാത്മക സാമൂഹ്യ സംഘാതത്തിന് സ്പിനോസ നൽകുന്ന പേരാണ് ജനസഞ്ചയം ( Multitude).
ഇങ്ങനെ ജീവിതത്തിൻറെ ശാക്തീകരണത്തിനായി മനുഷ്യരുടെ പരസ്പര പരസംക്രമണത്തിലൂടെ ( Mutual becomings) രൂപപ്പെടുന്ന വികസ്വര മനുഷ്യ സമൂഹത്തിൻറെ അന്ത:സ്ഥിത ( Immanent ) അധികാരത്തിന് സ്പിനോസ നൽകുന്ന പേരാണ് കേവല ജനാധിപത്യം ( Absolute Democracy ). അതാണ് മനുഷ്യൻറെ സാമൂഹ്യമായ  ഉണ്മയെ എക്കാലത്തും നിർണ്ണയിക്കുന്ന നിതാന്തമായ ശക്തി വിശേഷം. അതിനാൽ ഭരണകൂട പരമാധികാരം എന്ന അതീതശക്തിക്ക് കീഴ്പ്പെട്ടു നിൽക്കുന്ന പൗരജനത എന്ന ആധുനിക പാശ്ചാത്യ മുഖ്യധാരാ സങ്കൽപത്തിൽ നിന്ന് വ്യത്യസ്തമായി പ്രകൃതിസിദ്ധമായ ശക്തികളുടെ നിർമ്മാണാത്മകമായ പരിവർത്തനത്തിലൂടെ മനുഷ്യജീവിതം പ്രകൃതിയിൽ നിന്നും ആർജിക്കുന്ന അന്ത:സ്ഥിതാധികാരത്തിന്റെ സ്വച്ഛന്ദതയിലൂടെ മുന്നേറുന്ന മനുഷ്യ സമൂഹത്തെ നിർവചിക്കുന്നതിനു വേണ്ടിയാണ് സ്പിനോസ ‘ജനസഞ്ചയം’ എന്ന പരികൽപ്പന അവതരിപ്പിച്ചത്. അതുകൊണ്ടുതന്നെ മനുഷ്യ സമൂഹ ചരിത്രത്തെ സമഗ്രമായി ഉൾക്കൊള്ളുന്ന രാഷ്ട്രീയ നരവംശശാസ്ത്രപരവും സാമൂഹ്യ സിദ്ധാന്തപരവുമായ ഒരു പരികല്പനയാണ് ജനസഞ്ചയം.
അതിനാൽ പലരും കരുതുന്നതുപോലെ വ്യവസ്ഥാപിത അച്ചടക്ക സമൂഹത്തിനുള്ളിൽ അതിൻറെ നിയമങ്ങൾ മറികടന്നു അധികാരം കയ്യിലെടുക്കുന്ന ആൾക്കൂട്ടമല്ല ജനസഞ്ചയം. മറിച്ച് അധികാരം തന്നെ ഏക രൂപവും മുകളിൽ നിന്ന് മാത്രം പ്രയോഗിക്കപ്പെടുന്ന ബലപ്രയോഗവുമാണെന്ന ഭരണകൂടാത്മക ( Statist ) ധാരണയെ ചെറുത്തുകൊണ്ട് അധികാരം എക്കാലത്തും മേലാളന്റെ അധികാരവും അതിൽ നിന്ന് ഭിനമായ കീഴാളന്റെ അധികാരവും തമ്മിലുള്ള ഒരു സംഘർഷത്മക ബന്ധമാണെന്ന് തെളിയിക്കുന്ന സാമൂഹിക രൂപമാണ് ജനസഞ്ചയം. ഇതു മാത്രമല്ല ഈ മേലാള / കീഴാള അധികാര ബന്ധത്തിൽ മേലാള അധികാരപ്രയോഗത്തെ ചെറുത്തുനിൽക്കുന്ന കീഴാള അധികാരമാണ് ആദ്യമേ നിലകൊള്ളുന്ന സഹജവും മൗലികവുമായ ജീവിത സ്വാതന്ത്ര്യത്തിന്റെ ശക്തി ( Primacy of Resistance )യെന്നും അതിന്മേൽ രണ്ടാമത് വരുന്ന  ബലപ്രയോഗം മാത്രമാണ് മേലാള  അധികാരം എന്നുമുള്ള സ്‌പിനോസിസ്റ്റ് കണ്ടെത്തലുകളുടെ വെളിച്ചത്തിൽ ചെറുത്തുനിൽക്കുന്ന ജീവിതസ്വാതന്ത്ര്യത്തിന്റെ  ക്രിയാത്മകരൂപമാണ് ജനസഞ്ചയം എന്നുവരുന്നു. ആ നിലയ്ക്ക് അതൊരു ബദൽ ജനാധിപത്യ വർഗ്ഗ പരികല്പന  തന്നെയാണ്. ആഗോളവൽക്കരിക്കപ്പെട്ട മുതലാളിത്ത മൂലധനം പഴയ ഫാക്ടറികളുടെ മതിൽക്കെട്ടുകൾ വിട്ട് മനുഷ്യജീവിതത്തെയും പ്രകൃതിയെയും ഒന്നാകെ ഊറ്റിക്കിടിക്കുന്ന, ഇതിനായി ലോകത്തെ മുഴുവൻ ഫാക്ടറി ആക്കിയിരിക്കുന്ന ഇക്കാലത്ത് വിവിധ രീതികളിൽ കൊള്ളയടിക്കപ്പെടുന്ന ജീവിതങ്ങളെ മുഴുവൻ പ്രതിനിധാനം  ചെയ്യുന്ന ഒരു വർഗ്ഗപരികൽപ്പന.
കഴിഞ്ഞ ഒരു പതിറ്റാണ്ടിലേറെയായി ലോകമെങ്ങും വിവിധ രീതികളിൽ ഉയർന്നുകൊണ്ടിരിക്കുന്ന ഈ ബദൽ ജനാധിപത്യ പ്രസ്ഥാനത്തെ, ഇതെന്താണെന്ന് മനസ്സിലാക്കാനുള്ള സൈദ്ധാന്തികോപകരണങ്ങൾ ഇല്ലാത്തതുകൊണ്ട് തന്നെ ഭരണകൂട വ്യവഹാരത്തിൽ അകപ്പെട്ടു കിടക്കുന്ന പൗര സമൂഹപ്രക്ഷോഭങ്ങളും നൈസർഗിക കലാപങ്ങളുമായി സങ്കോചിപ്പിക്കുകയോ  അവഗണിക്കുകയോ ആണ് മാധ്യമങ്ങളും ലിബറൽ -ഇടതുപക്ഷ രാഷ്ട്രീയക്കാരും ചെയ്യുന്നത്. എന്നാൽ ഇന്ന് ലോക കീഴാള ബഹുജനത കേന്ദ്രീകൃത പരമാധികാരത്തിന്റെ അതീതത്വത്തിലും അനിവാര്യതയിലും ഊന്നി നിൽക്കുന്ന പഴയ രാഷ്ട്രീയ വ്യവഹാരങ്ങളെ വിട്ട് സ്വന്തം അന്ത:സ്ഥിത ജീവിതാധികാരത്തെ ഇടനിലക്കാരായ പാർട്ടികളും നേതാക്കളുമില്ലാതെ സ്വന്തം ശരീരങ്ങളുടെ സംഘാതത്തിൽ സ്വയം ഏറ്റെടുത്തുകൊണ്ട് മുന്നോട്ടുവരാൻ തുടങ്ങുകയാണ്.
ശ്രീലങ്കയിലെ രാഷ്ട്രീയ പരീക്ഷണങ്ങൾ
ഈ പശ്ചാത്തലത്തിൽ അതീത ഭരണകൂട പരമാധികാര കേന്ദ്രത്തിന്റെ അനിവാര്യതാ  സങ്കല്പത്തെയും ജനങ്ങളിൽ ആഴത്തിൽ പ്രതിഷ്ഠിക്കപ്പെട്ട അരാജകത്വഭീതിയെയും മറികടന്നു  കൊണ്ട് ബദൽ ജനാധിപത്യ രാഷ്ട്രീയ പ്രസ്ഥാനങ്ങൾ പഴയ ലിബറൽ -സോവിയറ്റ് മാർക്സിസ്റ്റ് ചട്ടക്കൂടിനെ ആശ്രയിച്ച് നടത്തുന്ന ശ്രീലങ്കയിൽ നടത്തുന്ന  ഈ പരീക്ഷണത്തിലൂടെ എന്താണ് സംഭവിക്കുന്നത് എന്ന് നോക്കാം. ആധുനിക ലിബറൽ ജനാധിപത്യം അടക്കമുള്ള എല്ലാ രാഷ്ട്രീയ സംവിധാനങ്ങളെയും സംഘടനാ സങ്കൽപ്പങ്ങളെയും തലകീഴ് മറിച്ചിടുന്ന ഒരു പൂർണ്ണ ജനാധിപത്യ രാഷ്ട്രീയ സംവിധാനത്തിലേക്കാണ് ജനസഞ്ചയ സാമൂഹ്യ പ്രസ്ഥാനങ്ങൾ വാതിൽ തുറക്കാൻ ശ്രമിക്കുന്നത്. അത് ഇന്നോളം സാക്ഷാത്കരിക്കപ്പെട്ടിട്ടില്ലാത്ത ജനാധിപത്യത്തിൻറെ മൗലികമായ പൂർണ്ണതയിലേക്കുള്ള വാതിൽ തുറക്കൽ ആണെന്ന് പറയാം.
ജനങ്ങളുടെ പ്രതിനിധാനാത്മകമായ അധികാരമാണ് ജനാധിപത്യത്തിൽ  പരമാധികാരമായി കേന്ദ്രീകരിക്കപ്പെടുന്നത് എന്നതാണ് ആധുനിക ലിബറൽ ജനാധിപത്യ രാഷ്ട്രീയ പ്രക്രിയയ്ക്ക് ആധാരമായ അടിസ്ഥാന സങ്കല്പം. ആധുനിക ലിബറൽ ജനാധിപത്യത്തിൻറെ വിപ്ലവകരവും പ്രതിലോമകരവുമായ രണ്ടു വശങ്ങൾ ഒരേസമയം ഈ ധാരണയിൽ പ്രവർത്തിക്കുന്നുണ്ട്. നിശ്ചയമായും പ്രതിനിധാനാത്മകമായ ജനാധിപത്യ അധികാര സങ്കല്പം രാഷ്ട്രീയ ചരിത്രത്തിൽ സംഭവിക്കുന്ന ചരിത്രപരമായ ഒരു കുതിച്ചുചാട്ടം ആണ്. പൗരന്മാർ നേരിട്ട് പങ്കെടുക്കുന്ന പൗരാണിക ജനാധിപത്യ സമ്പ്രദായങ്ങൾ, വിവിധ ജനവിഭാഗങ്ങളെ ഉൾക്കൊള്ളുന്ന വിസ്തൃതമായ ആധുനിക ദേശ രാഷ്ട്രങ്ങളിൽ  അപ്രായോഗികമായി തീർന്നതിന്റെ പ്രതിസന്ധിയെ മറികടക്കാൻ ആണ് പ്രതിനിധാനാത്മകമായ ഒരു  പരമാധികാര കേന്ദ്രം എന്ന കണ്ടുപിടിത്തം നടക്കുന്നത്. നൂറ്റാണ്ടുകളായി പൗരസമൂഹം ഭരണ കേന്ദ്രത്തിലേക്ക് അതിൻറെ പ്രതിനിധികളെ തിരഞ്ഞെടുക്കുന്ന പ്രക്രിയ പൗരസ്വാതന്ത്ര്യത്തിന്റെയും അധികാരത്തിലുള്ള അവരുടെ പങ്കുചേരലിന്റെയും മഹത്തായ സങ്കേതമായി തുടർന്ന് വരികയും ചെയ്യുന്നു. ഒരു വർഗ്ഗ സമൂഹത്തിൽ ജനാധിപത്യത്തിന് നിഷ്പ്പക്ഷമായി പ്രവർത്തിക്കാൻ ആകാത്തതുകൊണ്ട് തൊഴിലാളിവർഗ്ഗത്തിന്റെ ജനാധിപത്യാധികാരം അതിന്റെ പാർട്ടിയിൽ കേന്ദ്രീകരിച്ചു പ്രവർത്തിക്കുന്നു എന്നതാണ് മാർക്സിസ്റ്റ്- ലെനിനിസ്റ്റ് സമീപനം. എന്നാൽ, ഈ സങ്കേതത്തിൽ അന്തർഭവിച്ചിട്ടുള്ള വൈപരീത്യം ചരിത്രത്തിൽ കൂടെക്കൂടെ  പുറത്തുവരുന്നത് നാം കാണുന്നുണ്ട്. ആധുനികകാലത്ത് ഏറ്റവും മനുഷ്യവിരുദ്ധമായ ഫാസിസ്റ്റ് - സമഗ്രാധിപത്യ വ്യവസ്ഥകൾ എല്ലാം ഈ ജനാധിപത്യ സങ്കേതങ്ങളിലൂടെ ആണ് പ്രയോഗത്തിൽ വന്നിട്ടുള്ളതെന്നും  നമുക്കറിയാം.
ആധുനിക ലിബറൽ ജനാധിപത്യത്തിൽ പ്രവർത്തിക്കുന്ന കാതലായ വൈപരീത്യം പൗരസമൂഹം പങ്കെടുക്കുന്ന തെരഞ്ഞെടുപ്പിലൂടെ അതിൻറെ സ്വയംഭരണത്തിനുള്ള അധികാരം ഭരണാധികാരികളിലൂടെ പരമാധികാര ഭരണകൂടത്തിൽ യഥാർത്ഥത്തിൽ പ്രതിനിധാനം ചെയ്യപ്പെടുന്നില്ല എന്നതാണ്. പൗരസമൂഹം തങ്ങളെ ഭരിക്കാനും അതിനായി നിയമനിർമാണം നടത്താനും തീരുമാനങ്ങളെടുക്കാനുമുള്ള അധികാരമാണ് തെരഞ്ഞെടുപ്പിലൂടെ അവരുടെ പ്രതിനിധികളെ ഏൽപ്പിക്കുന്നത്. എന്നാൽ തെരഞ്ഞെടുപ്പ് കഴിയുന്നതോടെ ജനങ്ങളും ഭരണാധികാരികളും തമ്മിലുള്ള പ്രതിധാനാത്മക ബന്ധം യഥാർത്ഥത്തിൽ അവസാനിക്കുകയാണ്. പിന്നീട് പാർലമെന്റിലെ നിയമ നിർമ്മാണത്തിലും ഭരണപരമായ തീരുമാനങ്ങളിലും ഒന്നും ജനങ്ങൾക്ക് ഒരു പങ്കുമില്ല. അവരിൽ നിന്ന് വേർപെട്ട് അവർക്ക് അപ്രാപ്യമായ അകലത്തിലാണ് യഥാർത്ഥത്തിൽ അവർക്കു മേലുള്ള ഭരണം നടക്കുന്നത്. ജനങ്ങളും പ്രതിനിധി സഭകളും തമ്മിലുള്ള ഈ വിയോഗ (Disjunction) ത്തിന്റെ വിടവിലൂടെയാണ് സമൂഹത്തിൻറെ ഭദ്രതയ്ക്ക് അനിവാര്യം എന്ന് കരുതപ്പെടുന്ന ഭരണകൂട പരമാധികാര കേന്ദ്രം ഭരണവർഗങ്ങൾക്കുവേണ്ടി ജനങ്ങളുടെ ചെറുത്തുനിൽക്കുന്ന ജീവിത സ്വാധികാരത്തിന്മേൽ ഉദാരജനാധിപത്യത്തിന്റെയും സമഗ്രാധിപത്യത്തിന്റെ രൂപത്തിൽ ആധിപത്യം പുലർത്തുന്നത്. ഇത് വ്യക്തമാക്കുന്നത് ആധുനിക പാർലമെന്ററി  ജനാധിപത്യ വ്യവസ്ഥയിൽ ഒരു പുതിയ കണ്ടുപിടുത്തമായി പ്രത്യക്ഷപ്പെട്ട അധികാരത്തിന്റെ പ്രതിനിധാനം (Representation)ഒരു യാഥാർത്ഥ്യമല്ല എന്നാണ്. വിശേഷങ്ങളെ സാമാന്യവൽക്കരിക്കുന്ന അമൂർത്തീകരണത്തിലൂടെ പ്രവർത്തിക്കുന്ന ഒരു വിചിത്ര നാടകവേദിയാണ് പാർലമെൻററി ജനാധിപത്യം.
ഒരേസമയം ഓരോ പൗരനും താൻ തെരഞ്ഞെടുക്കുന്ന പ്രതിനിധിയിലൂടെ ഭരണത്തിൽ പങ്കാളിയാവുന്നു എന്ന പ്രതീതി സൃഷ്ടിക്കുകയും അതേസമയം അവരെ യഥാർത്ഥത്തിൽ ഭരണത്തിൽ നിന്ന് മാറ്റി നിർത്തുകയും ചെയ്യുന്നു എന്നതാണ് ഈ രാഷ്ട്രീയ സാങ്കേതികവിദ്യയുടെ രഹസ്യം. അതായത് ഓരോ തെരഞ്ഞെടുപ്പ് കഴിയുമ്പോഴും  യഥാർത്ഥത്തിൽ വിജയിക്കുന്നത് ജനങ്ങൾ അല്ല മറിച്ച് അധികാരം കൈയാളുന്ന പാർട്ടികളുടെ നേതാക്കളാണ്. ജനങ്ങളുടെ ഭരണ വ്യവസ്ഥയോടുള്ള സംയോഗത്തെയും വിയോഗത്തെയും ഐക്യപ്പെടുത്തുന്ന ഈ സങ്കേതം  ഴീൽ ദെലൂസും ( Gilles Deleuze )മറ്റും പറയുന്ന വിയുക്ത സംയോഗം ( Disjunctive synthesis) എന്ന ഗണത്തിൽ പെടുന്ന ഒന്നാണ് എന്നർത്ഥം.
റൂസ്സോയെയും ജെയിംസ് മാഡിസണെയും പോലുള്ള ആധുനിക ജനാധിപത്യത്തിൻറെ സൈദ്ധാന്തികർ തന്നെ ജനാധിപത്യസങ്കേതത്തിന്റെ പരിമിതികൾ തിരിച്ചറിഞ്ഞിരുന്നു. ഭരണകൂടത്തിൽ പ്രതിനിധാനം ചെയ്യപ്പെടുന്നത് പൗരന്മാരുടെ വ്യക്തിപരമായ ഇച്ഛയല്ലെന്നും  പൊതുവായ ഒരു സാമാന്യ ഇച്ഛ (General will)യാണെന്നും വ്യക്തികളുടെ യഥാർത്ഥ ഇച്ഛയെ പ്രതിനിധീകരിക്കുന്ന ജനാധിപത്യം ദേവന്മാരുടെ ലോകത്തു മാത്രമേ സാധ്യമാകൂ എന്നും റൂസ്സോ പറഞ്ഞത് ഈ തിരിച്ചറിവിൽ നിന്നാണ്. ജനാധിപത്യ ഭരണകൂടം ജനങ്ങളിൽ നിന്ന് അകന്നു നിൽക്കുന്നതാണ് അതിന്റെ ഭദ്രതക്ക് നല്ലതെന്നു പറയുന്ന ജെയിംസ് മാഡിസണും ആധുനിക ജനാധിപത്യവും ജനങ്ങളും തമ്മിലുള്ള യഥാർത്ഥ അകൽച്ചയെ വെളിപ്പെടുത്തുകയാണ് ചെയ്യുന്നത്.
എന്നാൽ ജനസഞ്ചയ ജനാധിപത്യ സാമൂഹ്യ പ്രസ്ഥാനങ്ങളുടെ ആവിർഭാവം പാർലമെൻററി ജനാധിപത്യത്തിൽ പ്രവർത്തിക്കുന്ന അമൂർത്തവും അതുകൊണ്ടുതന്നെ അയഥാർത്ഥവുമായ പ്രതിനിധാനത്തെ മുർത്തജീവിതം കൊണ്ട് തള്ളിക്കളയാനാണ് ശ്രമിക്കുന്നത്. മനുഷ്യരുടെ സ്വകാര്യമായ ജീവിതവ്യാപാരങ്ങളെ മുഴുവൻ അരാഷ്ട്രീയമായ ഒരു തലത്തിലേക്ക് മാറ്റി നിർത്തിക്കൊണ്ട് മനുഷ്യരെ സാമാന്യ പൊതുസമൂഹത്തിലെ അമൂർത്ത പൗരൻ എന്ന ഗണത്തിലേക്ക് മാറ്റി പ്രതിഷ്ഠിക്കുകയും ആ അമൂർത്ത പൗരവ്യക്തിത്വം ഭരണകൂടത്തിൽ പങ്കാളിയാകുന്നു എന്ന് സങ്കൽപ്പിക്കുകയും ചെയ്യുന്ന ലിബറൽ രാഷ്ട്രീയ സാങ്കേതിക വിദ്യയെയാണ് ഇവിടെ ജനസഞ്ചയ സാമൂഹ്യ പ്രസ്ഥാനങ്ങൾ തള്ളിക്കളയുന്നത്.
ലിബറൽ ജനാധിപത്യത്തിൽ പ്രവർത്തിക്കുന്ന മേൽപ്പറഞ്ഞ വൈപരീത്യത്തെ തള്ളിക്കളഞ്ഞുകൊണ്ട് യഥാർത്ഥ ജനാധിപത്യത്തിലേക്ക് വാതിൽ തുറക്കാനുള്ള ജനസഞ്ചയെ സാമൂഹ്യ പ്രസ്ഥാനങ്ങളുടെ മുന്നേറ്റം കഴിഞ്ഞ നൂറ്റാണ്ടിന്റെ രണ്ടാം പകുതി മുതൽക്കാണ് മുഖ്യധാരയിലേക്ക് വരാൻ തുടങ്ങുന്നത്. കഴിഞ്ഞ നൂറ്റാണ്ടിന്റെ 60-കൾ മുതൽ, സമത്വമില്ലാത്ത സ്വാതന്ത്ര്യം വാഗ്ദാനം ചെയ്യുന്ന ലിബറൽ ജനാധിപത്യത്തിന്റെ യും സ്വാതന്ത്ര്യമില്ലാത്ത സമത്വം വിഭാവന ചെയ്യുന്ന സോവിയറ്റ് സമഗ്രാധിപത്യ മാതൃകയുടെയും പരിമിതികൾക്കെതിരെ ലോകമെങ്ങും ഉയർന്നു വരാൻ തുടങ്ങിയ ബഹുജന വിദ്യാർഥി കലാപങ്ങളുടെ പശ്ചാത്തലത്തിൽ, ജനങ്ങളുടെ ചെറുത്തു നിൽക്കുന്ന ബദൽ ജനാധിപത്യ അധികാരത്തിന്റെ ഒട്ടേറെ പുതിയ പ്രകാശന രൂപങ്ങൾ ലോകരാഷ്ട്രീയ വേദിയെ കയ്യടക്കുന്നത് നാം കാണുന്നുണ്ട്. ആധുനിക പൊതു പൗരസമൂഹ രാഷ്ട്രീയത്തിൻറെ അതിരുകളെ ഭേദിച്ച് സ്ത്രീകളുടെയും കറുത്തവരുടെയും ഗോത്ര സമൂഹങ്ങളുടെയും മറ്റ് ന്യൂനപക്ഷ സമൂഹങ്ങളുടെയും ഒക്കെ വിമോചനത്തിന് വേണ്ടി ഉയർന്നുവന്ന സൂക്ഷ്മ ജനാധിപത്യ രാഷ്ട്രീയ പ്രസ്ഥാനങ്ങളെല്ലാം ഇക്കൂട്ടത്തിൽ പെടുന്നവയാണ്. ലോകവ്യാപകമായി ഭിന്നരീതികളിൽ ഉയർന്നുവന്ന ഈ പുതിയ വിമോചന പ്രസ്ഥാനങ്ങളുടെ രാഷ്ട്രീയമായ സവിശേഷത അവ ലിബറൽ ജനാധിപത്യത്തിൻറെ അടിസ്ഥാനമായി പ്രവർത്തിക്കുന്ന ജീവിതത്തിന്റെ സ്വകാര്യ/  പൊതുകാര്യ വിഭജനത്തെ തട്ടിമാറ്റിക്കൊണ്ട് സ്വകാര്യമെന്ന് കരുതപ്പെടുന്ന എല്ലാ ഭാവശക്തികളോടും തൃഷ്ണകളോടും കൂടി മനുഷ്യജീവിതത്തെ രാഷ്ട്രീയത്തിലേക്ക് കടത്തിക്കൊണ്ടുവരുന്നു എന്നതാണ്.
വ്യക്തിപരമായത്  രാഷ്ട്രീയമാണ് (Personal is  Political) എന്ന സ്ത്രീ വിമോചന പ്രസ്ഥാനത്തിൻറെ മുദ്രാവാക്യം ചോദ്യം ചെയ്തതും അട്ടിമറിച്ചതും ലിബറൽ പൗര പൊതുസമൂഹ രാഷ്ട്രീയത്തിന്റെ അമൂർത്തീകരണത്തിൽ അടങ്ങിയിരിക്കുന്ന കാപട്യത്തെയാണ്. അതുപോലെ ആധുനിക സമൂഹങ്ങളിൽ അടിത്തട്ടിലേക്കും പാർശ്വങ്ങളിലേക്കും തള്ളിമാറ്റപ്പെട്ട ബഹുഭൂരിപക്ഷം വരുന്ന ലോകകീഴാള ജനത സൂക്ഷ്മ ജനാധിപത്യ ബദൽ അധികാരശക്തികളായി ഉയർന്നുവന്നത് അവരുടെയെല്ലാം വർണപരമോ വംശപരമോ മതപരമോ ജാതിപരമോ ലിംഗപരമോ ഒക്കെയായ പിൻതള്ളപ്പെട്ട സ്വകാര്യജീവിതലോകങ്ങളുടെ നിശബ്ദമാക്കപ്പെട്ട ശക്തികളെ ഉച്ചത്തിൽ മുന്നിലേക്ക് ഉയർത്തിക്കൊണ്ടുവരുന്നതിലൂടെയാണ്. ഇങ്ങനെ ജീവിതത്തിൻറെ ഭാവശക്തികളിൽ നിന്നും തൃഷ്ണകളിൽ നിന്നും വെട്ടിമാറ്റപ്പെട്ട, ലിബറൽ പൊതു പൗര സമൂഹമെന്ന അമൂർത്തതയിലേക്ക് അടിച്ചമർത്തപ്പെട്ടവരുടെ മൂർത്തജീവിതം ഇരച്ചു കയറുന്നതോടെ യഥാർത്ഥത്തിൽ തകരുന്നത് ലിബറൽ ജനാധിപത്യത്തിന്റെ ചട്ടക്കൂടായി വർത്തിക്കുന്ന പ്രതിനിധാനാത്മക രാഷ്ട്രീയത്തിന്റെ വൈപരീത്യമാണ്. ഇതിലൂടെ സംഭവിക്കുന്നത് ഭരണകൂടാത്മക ശക്തിയായി പ്രവർത്തിച്ച അമൂർത്ത പൗര സമൂഹ പൊതുമണ്ഡലത്തിലേക്ക് അടിച്ചമർത്തപ്പെട്ട കീഴാള ജനസഞ്ചയം ഒരു മൂർത്ത ജീവിതശക്തിയായി, നിരുപാധിക ജനാധിപത്യത്തിന്റെ രാഷ്ട്രീയ ശക്തിയായി കടന്നുവരുന്നു എന്നതാണ്. ഇതോടെ ലിബറൽ  ഭരണകൂട പരമാധികാരത്തിലേക്കുള്ള പൗരരുടെ അമൂർത്തപ്രതിനിധാനത്തിന്റെ സ്ഥാനത്ത് ജനങ്ങൾ അവരുടെ ജീവിതാധികാരത്തെ പ്രതിനിധാനം ചെയ്യുന്ന ബദൽ ജനാധിപത്യ രാഷ്ട്രീയ പ്രക്രിയയിലേയ്ക്ക് വാതിൽ തുറക്കുകയാണ് ചെയ്യുന്നത്.
ഇതോടൊപ്പം രാഷ്ട്രീയ പാർട്ടികളോടുള്ള ജനങ്ങളുടെ ബന്ധത്തിലും പരിവർത്തനം സംഭവിക്കുന്നു. ജനങ്ങളുടെ രാഷ്ട്രീയ ഇച്ഛാശക്തിയെ സ്വയം പ്രതിനിധാനം ചെയ്യുന്നു എന്ന് അവകാശപ്പെടുന്ന പാർട്ടികൾക്ക് ജനങ്ങൾ വോട്ടു ചെയ്യുമ്പോൾ യഥാർത്ഥത്തിൽ അവർ പാർട്ടിയുടെ രാഷ്ട്രീയ തന്ത്രങ്ങൾ (Strategy)ക്കാണ് വോട്ട് ചെയ്യുന്നത്. ആ തന്ത്രങ്ങൾ രൂപപ്പെടുത്തുന്നതിൽ ജനങ്ങൾക്ക് പങ്കില്ല. പാർട്ടികളെ നയിക്കുന്ന നേതൃത്വം ആണ് മുകളിൽ നിന്ന് തന്ത്രങ്ങൾ രൂപപ്പെടുത്തി ജനങ്ങളിൽ പ്രയോഗിക്കുന്നത്. എന്നാൽ ജനസഞ്ചയ  ജനാധിപത്യ സാമൂഹ്യ പ്രസ്ഥാനങ്ങളുടെ ആവിർഭാവത്തോടെ പാർട്ടികളുടെ ഇടനിലയില്ലാതെ തന്നെ ജനങ്ങൾ നേരിട്ട് അവരുടെ രാഷ്ട്രീയ ഇച്ഛാശക്തി പ്രകടിപ്പിക്കാൻ ശ്രമിക്കുകയാണ് ചെയ്യുന്നത്. ഇവിടെ സംഭവിക്കുന്നത് പാർട്ടി കേന്ദ്രങ്ങളിൽ നേതാക്കന്മാർ രൂപം കൊടുത്തിരുന്ന രാഷ്ട്രീയ തന്ത്രങ്ങൾ താഴെ ജനങ്ങളുടെ ചെറുത്തുനിൽപ്പിന്റെ ഇച്ഛകളുടെയും ഭാവശക്തികളുടെയും തലത്തിൽ രൂപമെടുക്കാൻ തുടങ്ങുന്നു എന്നതാണ്.
ഇങ്ങനെ രാഷ്ട്രീയ തന്ത്രങ്ങൾ ജനങ്ങൾ ഏറ്റെടുക്കാൻ തുടങ്ങുന്നതോടെ പ്രതിസന്ധിയിൽ ആവുന്നത് ജനപ്രതിനിധികൾ എന്ന നിലയിൽ ജനങ്ങൾക്ക് വേണ്ടി ചിന്തിക്കാനും തീരുമാനമെടുക്കാനും ജനങ്ങളെ നയിക്കാനും ഭരിക്കാനും ആധുനിക രാഷ്ട്രീയത്തിൽ നിലവിൽ വരുന്ന നേതൃത്വ സങ്കല്പം കൂടിയാണ്. ജനങ്ങളുടെ  ഇച്ഛയെ സംഘടിതമായി പ്രതിനിധീകരിക്കുന്നു എന്ന് സങ്കൽപ്പിക്കപ്പെടുന്ന എല്ലാത്തരം ആധുനിക രാഷ്ട്രീയ പാർട്ടികളും പരമാധികാര ഭരണകൂട  മാതൃകയിൽ മുകളിൽ അധികാരം കേന്ദ്രീകരിക്കത്തക്കവിധം ശ്രേണീബദ്ധമായ ഘടനയിൽ സംഘടിപ്പിക്കപ്പെട്ടവയാണ്. പാർട്ടികൾക്ക് പുറത്തുനിന്ന് രൂപപ്പെട്ട വിവിധതരം ബദൽ ജനാധിപത്യ സാമൂഹ്യ പ്രസ്ഥാനങ്ങൾക്കു മുന്നിൽ ഇത്തരം കേന്ദ്രീകൃത രാഷ്ട്രീയ സംഘടനകളും അതിൻറെ നേതൃത്വവും കാഴ്ചക്കാരായി നോക്കി നിൽക്കുന്നതാണ് നാം കഴിഞ്ഞ നൂറ്റാണ്ടിന്റെ അന്ത്യം മുതൽ കണ്ടു തുടങ്ങുന്നത്. ഇവിടെ സംഭവിക്കുന്നത് വിവിധ ജനവിഭാഗങ്ങളുടെ സ്വാതന്ത്ര്യവാഞ്ചയിലൂടെ രൂപപ്പെടുന്ന പുതിയ ജനസഞ്ചയ സാമൂഹ്യ പ്രസ്ഥാനങ്ങൾ തങ്ങൾക്ക് വേണ്ടി ചിന്തിക്കാനും രാഷ്ട്രീയ തീരുമാനങ്ങൾ എടുക്കാനും ഉള്ള അധികാരം നേതൃ കേന്ദ്രങ്ങളിൽ നിന്ന് തിരികെ പിടിക്കുന്നു എന്നതാണ്. അതായത് ജനാധിപത്യം സമര ശക്തിയായി മാറുമ്പോൾ നേതൃ കേന്ദ്രങ്ങൾ കുത്തകയാക്കിവെച്ച സമരതന്ത്രങ്ങൾ ജനങ്ങൾ തീരുമാനിക്കുകയും അധികാരമില്ലാത്ത ഒരു പുതിയ തരം നേതൃത്വം ആ തന്ത്രങ്ങൾ നടപ്പാക്കുന്നതിനുള്ള അടവുക ളുടെ പ്രയോക്താക്കളായി നിയോഗിക്കപ്പെടുകയും ആണ് ചെയ്യുന്നത്.
ജനസഞ്ചയ ജനാധിപത്യത്തിൽ സംഭവിക്കുന്ന ഈ തല തിരിച്ചിലിന്റെ മാതൃക ഇന്ത്യയിൽ ഇന്ന് നടന്നുകൊണ്ടിരിക്കുന്ന കർഷക സമരത്തിൽ തന്നെ നമുക്ക് കാണാവുന്നതാണ്. ഒരു നൂറ്റാണ്ട് മുമ്പ് കൊളോണിയൽ ചൂഷണത്തിൽ അമർന്നു കിടന്ന ഇന്ത്യൻ കർഷകർ അവരുടെ രക്ഷകനായ ഒരു നേതാവിന്റെ വരവിനായി കാത്തിരിക്കുകയായിരുന്നു. അങ്ങനെയാണ് ചമ്പാരനിലെ കർഷകർ തങ്ങളുടെ നേതൃത്വം ഏറ്റെടുക്കുന്നതിന് വേണ്ടി ഗാന്ധിയുടെ പിന്നാലെ നടന്നു യാചിച്ച് തങ്ങളുടെ രക്ഷകനായി അദ്ദേഹത്തെ കൂട്ടിക്കൊണ്ടു വരുന്നത്. ഇന്ന് ഇന്ത്യൻ കർഷകർ കോർപ്പറേറ്റുകളുടെ ദല്ലാളായ നരേന്ദ്രമോദിക്കെതിരെ തങ്ങൾ നയിക്കുന്ന സമരത്തിൽ, നമ്മുടെ ഇടത്- വിപ്ലവ ലിബറൽ രാഷ്ട്രീയ പ്രസ്ഥാനങ്ങളെയും അതിൻറെ വമ്പൻ നേതൃനിരയെയും കാഴ്ചക്കാരാക്കി നിർത്തിക്കൊണ്ട് സ്വന്തം സമരതന്ത്രം ആവിഷ്കരിക്കുകയും നേതൃത്വം സ്വയം ഏറ്റെടുക്കുകയും ചെയ്യുന്ന കാഴ്ചയാണ് നാം കാണുന്നത്. ഈ കീഴ്മേൽ മറിച്ചിൽ ജനങ്ങൾ സ്വയം ആർജിക്കുന്ന ജനാധിപത്യ രാഷ്ട്രീയ ബോധത്തിന്റെ വികാസത്തിലൂടെ പഴയ ലിബറൽ ഇടത്- രാഷ്ട്രീയ മാതൃകകളെ തള്ളിക്കളഞ്ഞുകൊണ്ട് ജനാധിപത്യം സ്വാശ്രയത്വത്തിലേക്ക് വിമോചിതമാവാൻ തുടങ്ങുന്നതിനെയാണ് കാട്ടിത്തരുന്നത്.
ഈ പശ്ചാത്തലത്തിൽ ശ്രീലങ്കയിൽ ആഗോള മൂലധന സാമ്രാജ്യത്തിന്റെ സാമന്തന്മാർക്കെതിരെ ഉയർന്ന ജനസഞ്ചയ  പ്രക്ഷോഭവും അതിനെ തുടർന്നു നടക്കുന്ന ജനാധിപത്യ പരീക്ഷണവും ഇന്ത്യൻ രാഷ്ട്രീയത്തിന്റെ ഭാവിയിലേക്ക് കൂടി വെളിച്ചം വീശുന്നതാണെന്ന് പറയാം. ഇന്ത്യൻ ജനജീവിതത്തെയും സമ്പദ് വ്യവസ്ഥയെയും ആഗോള കോർപ്പറേറ്റുകൾക്ക് അടിയറ വയ്ക്കാൻ കരാറെടുത്തിരിക്കുന്ന നരേന്ദ്രമോദിക്കും കൂട്ടർക്കും എതിരായ ബദൽ ജനാധിപത്യ ജനസഞ്ചയ  പ്രക്ഷോഭങ്ങളുടെ പുതിയൊരു തരംഗം കർഷകരും വിദ്യാർത്ഥികളും ദളിതരും ന്യൂനപക്ഷങ്ങളും അടക്കമുള്ള കീഴാളജന വിഭാഗങ്ങളിൽ നിന്ന് എപ്പോഴാണ് ഉയരാൻ തുടങ്ങുന്നത് എന്ന് പറയാനാവില്ല. ജനങ്ങളെ ഭയന്ന് ജീവനും കൊണ്ട് ഒളിച്ചോടുന്ന സ്വേച്ഛാധിപതികളുടെ എണ്ണം വളരെ വേഗത്തിൽ വർദ്ധിച്ചുകൊണ്ടിരിക്കുന്ന ഈ കാലത്ത് നരേന്ദ്രമോദിയും കൂട്ടരും എപ്പോഴാണ്  ആ പട്ടികയിൽ പേര് ചേർക്കാൻ പോകുന്നതെന്നും  പറയാനും ആവില്ല. അതുകൊണ്ട്, ഭാവിയിൽ ഇന്ന് ശ്രീലങ്കയിൽ നടക്കുന്ന ബദൽ ജനാധിപത്യ രാഷ്ട്രീയ പരീക്ഷണം ഉയർന്ന രൂപത്തിൽ ഇന്ത്യയിൽ ആവർത്തിച്ചു കൂടായ്കയില്ല. ചുരുക്കത്തിൽ, നരേന്ദ്രമോദി വാഴ്ചക്കെതിരെ സംഘടിച്ചു കഴിഞ്ഞ ഇന്ത്യാമുന്നണിയും ഇടതു പക്ഷ പ്രസ്ഥാനങ്ങളും ശ്രീലങ്കൻ രാഷ്ട്രീയ പ്രതിഭാസത്തിൽ ജനാധിപത്യത്തിന് സംഭവിച്ചിരിക്കുന്ന ഗുണപരമായ അന്തരത്തിലേക്ക് ഉറ്റു നോക്കേണ്ടതുണ്ട്.",left
"ഭരണകൂടങ്ങളേ, വഴിമാറൂ… ദേശീയ വിദ്യാഭ്യാസ നയത്തിന്റെ (NEP, 2020)  പ്രഖ്യാപനത്തോടെ ഉന്നത വിദ്യാഭ്യാസമേഖല പ്രധാനപ്പെട്ട പല മാറ്റങ്ങൾക്കും  വിധേയമാകുമെന്നത് വ്യക്തമായിരുന്നു. ബിരുദ, ബിരുദാനന്തര വിഷയങ്ങൾ, ഗവേഷണങ്ങൾ, അധ്യാപക നിയമനങ്ങൾ എന്നിവ സംബന്ധിച്ച് കാര്യമായ മാറ്റം ദേശീയ വിദ്യാഭ്യാസ നയം ലക്ഷ്യം വെക്കുന്നു. ‘വിദ്യാർത്ഥികളുടെ താൽപര്യങ്ങൾക്ക് എളുപ്പം വഴങ്ങുന്നതും (Flexible), ഇന്ത്യൻ ജ്ഞാനമേഖലയെ (Indian Knowledge System) ഉൾക്കൊള്ളുന്നതും (Inclusive), തൊഴിൽ വിപണിയുമായി വേഗം  പൊരുത്തപ്പെടുന്നതുമായ (Adaptable) ഉന്നത വിദ്യാഭ്യാസമേഖല’ ദേശീയ വിദ്യാഭ്യാസനയത്തിന്റെ അടിസ്ഥാന ലക്ഷ്യമാണ്. 2025-ന്റെ ആരംഭത്തിൽ കേന്ദ്രമന്ത്രി ധർമേന്ദ്ര പ്രധാൻ അവതരിപ്പിച്ച അധ്യാപക, വൈസ് ചാൻസലർ നിയമനങ്ങളുമായി ബന്ധപ്പെട്ട യു.ജി.സി നിയന്ത്രണങ്ങളുടെ കരടിനെ(1) 2020-ലെ ദേശീയ വിദ്യാഭ്യാസ നയത്തിന്റെ തുടർച്ച എന്ന നിലയ്ക്കാണ് മനസിലാക്കേണ്ടത്.
ഇന്ത്യൻ വിദ്യാഭ്യാസ മേഖല പലപ്പോഴായി അതിന്റെ പഴഞ്ചൻ രീതികളുടെ പേരിൽ വിദ്യാർത്ഥികളുടെയും അധ്യാപകരുടെയും വിമർശനങ്ങൾ നേരിട്ടിട്ടുണ്ട്. അതുകൊണ്ടുതന്നെ ഉന്നതവിദ്യാഭ്യാസ മേഖലയിൽ കാര്യമായ മാറ്റം വരുത്തണമെന്ന പൊതുവായ ആവശ്യം മുൻനിർത്തിയാണ് ദേശീയ വിദ്യാഭ്യാസ നയം കേന്ദ്രസർക്കാർ അവതരിപ്പിച്ചത്. കേന്ദ്രം നേതൃത്വം നൽകുന്ന മാറ്റങ്ങൾ പക്ഷെ സംസ്ഥാന സർക്കാരുകളുടെ അധികാരം ചോദ്യം ചെയ്യുന്നതായും കണ്ടെത്താം. ഒരു ഫെഡറൽ സംവിധാനത്തിൽ ‘വിദ്യാഭ്യാസത്തെ’ കേന്ദ്ര സർക്കാരിനും, സംസ്ഥാന സർക്കാരിനും അധികാരമുള്ള മേഖലയായി ഭരണഘടന അംഗീകരിക്കുന്നുണ്ട്(2).
എന്നാൽ  കേന്ദ്ര സർക്കാറിന്റെ നേതൃത്വത്തിൽ നടക്കുന്ന പല മാറ്റങ്ങളും സംസ്ഥാന സർക്കാരുകളുടെ അധികാരത്തെ നിയന്ത്രിക്കുന്നതോ, മറികടക്കുന്നതോ ആയി മാറുന്നു. രാജ്യത്തെല്ലായിടത്തും ഒരേ ഗുണനിലവാരം പുലർത്തുന്ന ഉന്നത വിദ്യാഭ്യാസ സ്ഥാപനങ്ങൾ (HEIs) സാധ്യമാകുക കേന്ദ്രീകൃതമായ ഉന്നത വിദ്യാഭ്യാസ രൂപത്തിലാണെന്ന ബോധ്യം ദേശീയ വിദ്യാഭ്യാസ നയത്തിലുടനീളം കണ്ടെത്താം. പുതുതായി അവതരിപ്പിക്കപ്പെട്ട യു.ജി.സി കരട് നിയന്ത്രണങ്ങളുടെ കാര്യത്തിലും സ്ഥിതി വ്യത്യസ്തമല്ല.
അക്കാദമിക് പരിചയം ഇല്ലാത്തവർ നിയമിതരാവുന്നത് അംഗീകരിക്കുവാൻ കഴിയില്ല. പൊതുരംഗത്ത് പ്രവർത്തിക്കുന്ന ആർക്കും വൈസ് ചാൻസലറായി നിയമിതനാകാനുള്ള സാധ്യത യൂണിവേഴ്സിറ്റികളുടെ അക്കാദമിക്ക് മൂല്യത്തെ സാരമായി ബാധിക്കും.
വൈസ് ചാൻസലർ നിയമനത്തിന് വേണ്ടിയുള്ള ‘സെർച്ച് കം സെലക്ഷൻ കമ്മിറ്റി’ രൂപീകരിക്കുന്നതിൽ പൂർണ അധികാരം ചാൻസലർമാർക്കും (അതാത് സംസ്ഥാനങ്ങളിലെ ഗവർണർമാർക്ക്) വിസിറ്റർമാർക്കും ലഭിക്കുക വഴി സംസ്ഥാന യൂണിവേഴ്സിറ്റികൾ പൂർണമായും കേന്ദ്രഭരണത്തിന് കീഴിൽ വരുന്ന സാഹചര്യം സംജാതമാകും. സംസ്ഥാന സർക്കാരുകളുടെ പ്രതിനിധികളെ സെർച്ച് കമ്മിറ്റിയിൽ നിന്ന് പൂർണമായി ഒഴിവാക്കുക കൂടി ചെയ്യുമ്പോൾ  വൈസ് ചാൻസലർ നിയമനങ്ങൾ പൂർണമായും  കേന്ദ്ര സർക്കാരിന്റെ നിയന്ത്രണത്തിൽ വരുന്നുണ്ട്. വൈസ് ചാൻസലറായി നിയമിതരാകാനുള്ള ഏറ്റവും കുറഞ്ഞ യോഗ്യതകളിൽ പിഎച്ച്.ഡിയും അക്കാദമിക് നേട്ടങ്ങളും അത്യാവശ്യമാണെന്ന മാനദണ്ഡം ഒഴിവാക്കുന്നതായും കരടിലുണ്ട്. തൽസ്ഥാനത്ത് ബിസിനസ്, അഡ്മിനിസ്ട്രേഷൻ, പബ്ലിക് പോളിസി, ഇൻഡസ്ട്രി മുതലായ പലവിധ മേഖലകളിൽ കഴിവ് തെളിയിച്ച വ്യക്തികളെ നിയമിക്കാം. യൂണിവേഴ്സിറ്റികളിൽ അക്കാദമിക് പ്രാവീണ്യം ഇല്ലാത്തവർ എന്തുകൊണ്ട് വി.സി സ്ഥാനത്തേക്ക് നിയമിതരാകാൻ യോഗ്യരാവുന്നു എന്ന ചോദ്യം ഇവിടെ പ്രധാനമാണ്. ചില  ഉദാഹരണങ്ങൾ അപവാദമായി നിലനിൽക്കുന്നുവെങ്കിലും യൂണിവേഴ്സിറ്റികളിൽ വൈസ് ചാൻസലർ സ്ഥാനത്തേക്ക് അക്കാദമിക് പരിചയം ഇല്ലാത്തവർ നിയമിതരാവുന്നത് അംഗീകരിക്കുവാൻ കഴിയില്ല. പൊതുരംഗത്ത് പ്രവർത്തിക്കുന്ന ആർക്കും വൈസ് ചാൻസലറായി നിയമിതനാകാനുള്ള സാധ്യത യൂണിവേഴ്സിറ്റികളുടെ അക്കാദമിക്ക് മൂല്യത്തെ സാരമായി ബാധിക്കും. നിയമനങ്ങൾ പൂർണമായും രാഷ്ട്രീയ - കച്ചവടതാൽപര്യങ്ങളുടെ അടിസ്ഥാനത്തിലാകും നടക്കുക എന്ന വിമർശനവും പ്രധാനമാണ്. തമിഴ്നാട്, കേരളം, ബംഗാൾ എന്നീ സംസ്ഥാനങ്ങൾ യു.ജി.സി കരട് നിയന്ത്രണങ്ങൾക്കെതിരെ എതിർപ്പ് പ്രകടമാക്കിയിട്ടുണ്ട്.
അധ്യാപകരുടെ നിയമനം നോക്കാം. ബിരുദ, ബിരുദാനന്തര തലങ്ങളിൽ ഏതു വിഷയം പഠിച്ചു എന്നതല്ല, ഏത് വിഷയത്തിലാണോ പിഎച്ച്.ഡിയും, നാഷണൽ എലിജിബിലിറ്റി ടെസ്റ്റും പാസാകുന്നത്, ആ വിഷയത്തിൽ അധ്യാപകനാകാം. വിഷയങ്ങൾ തമ്മിലുള്ള വേർതിരിവ് പരമാവധി കുറയ്ക്കുക വഴി എല്ലാ വിഷയത്തിനും ഒരു ‘മൾട്ടി - ഡിസിപ്ലിനറി അപ്രോച്ച്’ നിലനിർത്തുക എന്ന ആശയം യു.ജി.സി പലപ്പോഴായി മുന്നോട്ട് വെക്കുന്നുണ്ട്. ഒരു വിഷയത്തിന്റെ അടിസ്ഥാന പാഠങ്ങളിൽ തുടങ്ങി പിഎച്ച്.ഡി വരെ എത്തി നിൽക്കുന്ന വിദ്യാർഥിയാണോ അതോ, പലവിധ വിഷയങ്ങളെ ചുരുങ്ങിയ കാലയളവിൽ പഠിച്ചുതീർക്കുന്ന വിദ്യാർഥിയാണോ വിഷയത്തിൽ അധ്യാപനം നടത്താൻ യോഗ്യർ?
ശാസ്ത്രവിഷയങ്ങളിലും ടെക്നിക്കൽ വിഷയങ്ങളിലും അടിസ്ഥാന വിദ്യാഭ്യാസം പൂർണമായില്ലെങ്കിൽ വിദ്യാർത്ഥിയുടെ ഗുണനിലവാരം കുറയും എന്നതൊരു വസ്തുതയാണ്. വിദ്യാഭ്യാസത്തെ ഫ്ലെക്സിബിൾ ആക്കുന്നു എന്ന പേരിൽ വിഷയങ്ങളുടെ ഗുണനിലവാരത്തിൽ വെള്ളം ചേർത്താൽ ഭാവിയിലെ അധ്യാപകർ ഒരു വിഷയത്തിലും പ്രവീണ്യമില്ലാത്ത മാനേജർമാരായി പരിണമിക്കും. അവർ ഇതുവരെ ഇന്ത്യൻ വിദ്യാഭ്യാസം നിലനിർത്തി പോന്നിരുന്ന ഗുണനിലവാരത്തെ പാടെ തകർക്കും എന്നതിൽ സംശയമില്ല. മാത്രവുമല്ല, ഈ പറഞ്ഞ നടപടികൾ പലതും നടപ്പാക്കണമെങ്കിൽ വിഷയങ്ങളുടെ അടിസ്ഥാനരൂപം തന്നെ മാറ്റി തീർക്കേണ്ടതുണ്ട്. ഇതുവരെ പഠനം നടത്തി വന്നിരുന്ന രൂപത്തെ പൂർണമായും പൊളിച്ചുമാറ്റി പകരം പുതിയ ഒന്ന് നിർമിച്ചെടുക്കേണ്ടതുണ്ട്. ഗ്രാന്റുകളും, ഫണ്ടുകളും വെട്ടിക്കുറച്ച അവസ്ഥയിൽ ഗവേഷണവും, പഠനവും അധ്യാപനവും  തള്ളിനീക്കുന്ന താൽകാലിക അധ്യാപകർക്ക് മുന്നിലേക്കാണ് വീണ്ടും പുതിയ നിർമാണപദ്ധതികളുമായി യു.ജി.സി വരുന്നതെന്ന് ഓർക്കണം.
യു.ജി.സി നിയന്ത്രണങ്ങൾ പ്രകാരം ഇന്ത്യൻ ജ്ഞാനവ്യവസ്ഥയിലുള്ള അധ്യാപകരുടെ അറിവ് നിർബന്ധമാണ്. ഇന്ത്യൻ തത്ത്വചിന്ത, യോഗ, ആയുർവേദ എന്നീ വിഷയങ്ങളിൽ കോഴ്സുകൾ പൂർത്തിയാക്കിയവർക്ക് പ്രത്യേക ക്രെഡിറ്റുകൾ ലഭ്യമാകുന്നുണ്ട്. ഇത്തരം കോഴ്സുകളെല്ലാം ഹിന്ദു മതപരമ്പര്യത്തിലധിഷ്ഠിതമായവയാണ്.
ക്രെഡിറ്റ് സമ്പ്രദായം അവതരിപ്പിക്കുന്നതുവഴി വിദ്യാർത്ഥികൾ രാജ്യമൊട്ടാകെ യാത്ര ചെയ്തു പലവിധ വിഷയങ്ങളിൽ വിദ്യാഭ്യാസം നേടുമെന്നാണ് യു.ജി.സിയുടെ കണ്ടെത്തൽ. ഇനിയും ലഭ്യമാകാത്ത സ്കോളർഷിപ്പുകളും വെട്ടിക്കുറച്ച ഗ്രാന്റുകളും ലഭ്യമാക്കുന്നതിന് പകരം വീണ്ടും പുതിയ പദ്ധതികൾ. ഓരോ കോഴ്സുകളുടെ പൂർത്തീകരണത്തിനും ശേഷം ലഭ്യമാകുന്ന ക്രെഡിറ്റുകൾ ഡിജിറ്റൽ അക്കാദമിക് ബാങ്ക് അക്കൗണ്ടിൽ ആഡ് ചെയ്യപ്പെടുമെന്നും യു.ജി.സി സൂചിപ്പിക്കുന്നുണ്ട്. രാജ്യത്ത് നിലനിൽക്കുന്ന ഡിജിറ്റൽ ഡിവൈഡിനെ ഇനിയും മറിക്കടക്കുവാനുള്ള വഴികൾ തേടുന്നതിനുപകരം യൂണിവേഴ്സിറ്റി വിദ്യാഭ്യാസത്തെ പൂർണമായും ഡിജിറ്റലാക്കി മാറ്റുവാനുള്ള നടപടികളിലാണ് യൂ.ജി.സി ശ്രദ്ധ കേന്ദ്രീകരിക്കുന്നത്. വിദ്യാഭ്യാസത്തെ ഡിജിറ്റൽവൽക്കരിക്കുന്നതിൽ തെറ്റില്ല, പക്ഷെ ഡിജിറ്റൽ സൗകര്യം എല്ലാവർക്കും ലഭ്യമാകുന്ന ഒന്നാണോ എന്ന ചോദ്യത്തെ അവർ അവഗണിക്കുന്നു.
മറ്റൊരു അപകടകരമായ നിർദേശം, കോളേജുകളിലേക്കും യൂണിവേഴ്സിറ്റികളിലേക്കും അധ്യാപകരെ തെരെഞ്ഞെടുക്കുവാനും പ്രൊമോട്ട് ചെയ്യാനും പാലിക്കേണ്ട മാനദണ്ഡങ്ങളിൽ കൊടുത്തിരിക്കുന്ന യോഗ്യതകളാണ്(3). കരട് നിയന്ത്രണങ്ങളിൽ പറഞ്ഞിരിക്കുന്ന പല യോഗ്യതകളും നേടിയെടുക്കുവാൻ എൻട്രി ലെവലിൽ അധ്യാപന ജോലിയിൽ പ്രവേശിക്കുന്ന ആർക്കും സാധ്യമല്ല. ഗസ്റ്റ് ലെക്ച്ചററായി ജോലി ചെയ്യുന്ന കാലയളവ് അധ്യാപന സമയമായി കണക്കാക്കാത്ത സാഹചര്യത്തിൽ അധ്യാപനവൃത്തി തെരഞ്ഞെടുക്കുന്ന മനുഷ്യരെ കൂടുതൽ ബുദ്ധിമുട്ടിക്കുന്ന നടപടികൾ കൂടി യു.ജി.സി കരട് മാർഗനിർദേശങ്ങളിൽ കാണാം.
ഇനി, യു.ജി.സി കരട് മാർഗനിർദേശത്തിൽ പറഞ്ഞിരിക്കുന്ന രാഷ്ട്രീയ- സാംസ്‌കാരിക സ്വാധീനങ്ങളാണ്. ഇന്ത്യൻ ജ്ഞാനവ്യവസ്ഥ എന്ന പേരിലുള്ള പല കോഴ്സുകളിൽ നേടുന്ന ക്രെഡിറ്റുകൾ അധ്യാപക ജോലിയിലേക്കുള്ള പ്രവേശനത്തിന് പ്രധാനമായി കാണാം. 2020 ഒക്ടോബറിൽ കേന്ദ്ര വിദ്യാഭ്യാസ മന്ത്രാലയം ഓൾ ഇന്ത്യ കൗൺസിൽ ഫോർ ടെക്നിക്കൽ എഡ്യൂക്കേഷന്റെ ഭാഗമായി ‘ഭാരതീയ ജ്ഞാനപരമ്പര വിഭാഗം’ അഥവാ ‘ഇന്ത്യൻ ജ്ഞാനവ്യവസ്ഥ’ എന്നൊരു സംവിധാനം ആരംഭിച്ചിരുന്നു. 2022 നവംബർ ആകുമ്പോഴേക്കും യൂ.ജി.സി ഇന്ത്യൻ ജ്ഞാന വ്യവസ്ഥയോടുള്ള ഉന്നത വിദ്യാഭ്യാസ സ്ഥാപനങ്ങളിലെ അധ്യാപകരുടെ മനോഭാവം മെച്ചപ്പെടുത്തുന്നതിന് നടപടി ആരംഭിച്ചു. യു.ജി.സി നിയന്ത്രണങ്ങൾ പ്രകാരം ഇന്ത്യൻ ജ്ഞാനവ്യവസ്ഥയിലുള്ള അധ്യാപകരുടെ അറിവ് നിർബന്ധമാണ്. ഇന്ത്യൻ തത്ത്വചിന്ത, യോഗ, ആയുർവേദ എന്നീ വിഷയങ്ങളിൽ കോഴ്സുകൾ പൂർത്തിയാക്കിയവർക്ക് പ്രത്യേക ക്രെഡിറ്റുകൾ ലഭ്യമാകുന്നുണ്ട്. ഇത്തരം കോഴ്സുകളെല്ലാം ഹിന്ദു മതപരമ്പര്യത്തിലധിഷ്ഠിതമായവയാണ്. ബൗദ്ധമോ, ജൈനമോ, ചാർവാകമോ ആയ ഒരു കണ്ടെത്തലും പഠിക്കാനാകില്ല.
2024 -2025 അക്കാദമിക് വർഷം പുറത്തിറങ്ങുവാൻ പോകുന്ന പാഠ്യപദ്ധതികളിൽ ‘ഇന്ത്യൻ ജ്ഞാന വ്യവസ്ഥ’ പ്രധാന സ്ഥാനം നേടിയെടുക്കും എന്നതിൽ സംശയമില്ല.
ഇന്ത്യൻ മനസിനെ കൊളോണിയൽ സ്വാധീനത്തിൽ നിന്ന് വിമോചിപ്പിക്കും എന്ന പേരിൽ തുടങ്ങിയ കോഴ്സുകളിൽ ‘ഹിന്ദു’ എന്ന സ്വത്വത്തെ ചുറ്റിപ്പറ്റിയുള്ള അഭിമാനമല്ലാതെ മറ്റൊന്നുമില്ല. 2023 ജൂലൈ ആയപ്പോൾ, NCERT (National Council of Educational Research and Training) പുറത്തിറക്കിയ നാഷണൽ കരിക്കുലം ഫ്രെയിംവർക്കിൽ ഇന്ത്യൻ ജ്ഞാനവ്യവസ്ഥ സവിശേഷസ്ഥാനം നേടിയെടുത്തു. ഡാർവിന്റെ പരിണാമസിദ്ധാന്തത്തെ തള്ളിക്കളഞ്ഞതും കെമിസ്ട്രി പീരിയോഡിക് ടേബിൾ ഒഴിവാക്കിയതുമെല്ലാം ഈ സമയത്താണ്. 2024 -2025 അക്കാദമിക് വർഷം പുറത്തിറങ്ങുവാൻ പോകുന്ന പാഠ്യപദ്ധതികളിൽ ഇന്ത്യൻ ജ്ഞാന വ്യവസ്ഥ പ്രധാന സ്ഥാനം നേടിയെടുക്കും എന്നതിൽ സംശയമില്ല.
യു.ജി.സി മുന്നോട്ട് വെക്കുന്ന പല ആശയങ്ങളിലും വളർച്ചയ്ക്കുള്ള സാധ്യതകളുണ്ട്. പക്ഷെ, അവയെല്ലാം രാഷ്ട്രീയാധികാരം പ്രകടിപ്പിക്കുവാനുള്ള അവസരങ്ങളായി കേന്ദ്ര സർക്കാർ ഉപയോഗിക്കും എന്നതാണ് പ്രശ്നം. യൂണിവേഴ്സിറ്റികളുടെ കേന്ദ്രീകരണവും, ഡിജിറ്റൈസേഷനുമെല്ലാം നല്ല നടപടികളാണ്. പക്ഷെ അത്തരം നടപടികളിലൂടെ ഹിന്ദുത്വത്തിലൂന്നിയ രാഷ്ട്രീയ - സാംസ്‌കാരിക അധികാരം നേടുന്നതിനുവേണ്ടിയുള്ള ശ്രമങ്ങൾ നടത്തുന്നത് രാഷ്ട്രത്തിന് ദോഷം ചെയ്യും. ക്രിയാത്മക മാറ്റങ്ങളിലൂടെ യൂണിവേഴ്സിറ്റി ഭരണത്തിൽ നിന്നും, ഉന്നത വിദ്യാഭ്യാസ മേഖലയിൽ നിന്നും ഭരണകൂടങ്ങൾ പൂർണമായും പിന്മാറണം എന്നതാണ് ഇപ്പോഴത്തെ അടിയന്തര ആവശ്യം. ഭരണകൂടങ്ങൾ സാമ്പത്തികമായ സൗകര്യങ്ങൾ ചെയ്തു നൽകുന്നതിൽ മാത്രമാണ് ശ്രദ്ധിക്കേണ്ടത്.
മാധ്യമങ്ങൾ പലപ്പോഴും ഇത്തരം വിഷയങ്ങളെ സംസ്ഥാന സർക്കാരും, കേന്ദ്ര സർക്കാരും തമ്മിലുള്ള അധികാരപ്രശ്നം എന്ന നിലയ്ക്കാണ് വിശദീകരിക്കുന്നത്. നാളുകളായി ഇതേ സംസ്ഥാനങ്ങളിൽ, മുഖ്യമന്ത്രിമാരും ഗവർണർമാരും തമ്മിലുള്ള അധികാര തർക്കങ്ങളുടെ തുടർച്ചയായി പലരും ഈ പ്രശ്നത്തെ വായിച്ചെടുക്കുന്നുണ്ട്. അത്തരമൊരു വായന ഇന്ത്യൻ വിദ്യാഭ്യാസത്തെ കുറിച്ചുള്ള ചർച്ചകളെ  പൂർണമായും തകർത്തു കളയുന്നുണ്ട്. കേന്ദ്ര - സംസ്ഥാന സർക്കാരുകൾ തമ്മിൽ  നടക്കുന്ന അധികാരത്തിന് വേണ്ടിയുള്ള ചർച്ചകളിൽ വിദ്യാഭ്യാസ രംഗത്തിന്റെ വളർച്ച ചുരുക്കം ചില അവസരങ്ങളിൽ മാത്രമാണ് ശ്രദ്ധ നേടുക. കേന്ദ്രമോ സംസ്ഥാനമോ അല്ല അധ്യാപകരും, ഗവേഷകരുമാണ് യൂണിവേഴ്സിറ്റികളുടെ ഭരണവും, ഉന്നതവിദ്യാഭ്യാസത്തിന്റെ ദിശയും നിർണയിക്കേണ്ടത്.
Reference:
1) Draft UGC (Minimum Qualifications for Appointment and Promotion of Teachers and Academic Staff on Universities and Colleges and Measures for Maintenance of  Standards in Higher Education)  regulations, 2025.
2) ഇന്ത്യൻ ഭരണഘടന ഷെഡ്യൂൾ ഏഴ്- വിദ്യാഭ്യാസം കൺകറൻറ് ലിസ്റ്റിൽ ഉൾപ്പെടുന്നു.
3)  (1)Innovative Teaching Contribution; (2) Research or Teaching Lab Development; (3) Consultancy / Sponsored Research funding as a Principal Investigator or Co-Principal Investigator; (4) Teaching contributions in Indian languages; (5) Teaching-Learning and Research in Indian Knowledge System; (6) Student Internship / Project Supervision; (7) Digital Content Creation for MOOCs; (8) Community Engagement and Service; (9) Startup, as per the intellectual property policies of the HEI, registered with the Registrar of Companies (ROC) as a founding promoter, successfully raising funding through government, angel or venture funds to support the startup.",left
"National'ദൈവം എല്ലായിടത്തുമുണ്ട്, ഓയോയും', പത്രപരസ്യത്തില്‍ വെട്ടിലായി ഓയോ; പിന്നാലെ വിശദീകരണംപരസ്യം തീര്‍ത്ഥാടന ടൂറിസത്തെ പ്രോത്സാഹിപ്പിക്കുന്നതാണെന്നും ആരുടെയും മതവികാരം വ്രണപ്പെടുത്തുകയെന്ന ഉദ്ദേശത്തിലല്ലെന്നും ഓയോ ന്യൂഡല്‍ഹി: പത്രപരസ്യത്തില്‍ വെട്ടിലായതോടെ വിശദീകരണവുമായി പ്രമുഖ ട്രാവല്‍ ബുക്കിംഗ് പ്ലാറ്റ്‌ഫോമായ ഓയോ. പരസ്യം തീര്‍ത്ഥാടന ടൂറിസത്തെ പ്രോത്സാഹിപ്പിക്കുന്നതാണെന്നും ആരുടെയും മതവികാരം വ്രണപ്പെടുത്തുകയെന്ന ഉദ്ദേശത്തിലല്ലെന്നും ഓയോ വിശദീകരിച്ചു. 'ദൈവം എല്ലായിടത്തുമുണ്ട്, അതുപോലെ ഓയോയും' എന്നായിരുന്നു പരസ്യം. ഇതിനെതിരെ വിമര്‍ശനവുമായി നിരവധി പേര്‍ രംഗത്തെത്തിയിരുന്നു.

തീര്‍ത്ഥാടന കേന്ദ്രങ്ങളായ അജ്മീര്‍, അയോധ്യ, വാരണാസി, പ്രയാഗ് രാജ്, മഥുര, അമൃത്സര്‍, ഉജ്ജെയിന്‍ എന്നിവിടങ്ങളില്‍ ഓയോ താമസസൗകര്യം ഒരുക്കുന്നുവെന്നറിയിച്ചുകൊണ്ടായിരുന്നു പത്രപരസ്യം. ഇന്ത്യയില്‍ മതപരമായ ടൂറിസം പ്രോത്സാഹിപ്പിക്കുകയെന്ന ഉദ്ദേശത്തോടെയായിരുന്നു പരസ്യമെന്നും ആരുടെയും മതവികാരത്തെ വ്രണപ്പെടുത്താനല്ലെന്നും ഓയോ വിശദീകരിച്ചു.

നമ്മുടെ രാജ്യത്തിന്റെ വൈവിധ്യമാര്‍ന്ന വിശ്വാസങ്ങളില്‍ അതിയായ ബഹുമാനം ഉണ്ട്. കൂടുതല്‍ ഇന്ത്യക്കാര്‍ മതപരമായ ടൂറിസം നടത്തുമ്പോള്‍ ഈ അനുഭവം മെച്ചപ്പെട്ടതാക്കാന്‍ സൗകര്യം ഒരുക്കുന്നുവെന്നും അതാണ് പരസ്യത്തിലൂടെ പറയാന്‍ ആഗ്രഹിച്ചതെന്നും ഓയോ പറയുന്നു. ഈ വര്‍ഷം അവസാനത്തോടെ 12 പ്രധാന തീര്‍ത്ഥാടന കേന്ദ്രങ്ങളിലായി 500 ഹോട്ടലുകള്‍ കൂടി തുടങ്ങാനുള്ള പദ്ധതിയാണ് ഓയോ പ്രഖ്യാപിച്ചത്.

Content Highlights: OYO clarified the ad was meant to promote religious tourism",left
":'മുഖ്യമന്ത്രിയുടെ നെഞ്ചത്ത് നോക്കി കുറിക്ക് കൊള്ളും വിധി സംസാരിക്കാനറിയാം'; രൂക്ഷ വിമർശനവുമായി പിസി ചാക്കോ -                 - തിരുവനന്തപുരം:മുഖ്യമന്ത്രിയെ രൂക്ഷമായി വിമർശിച്ച് എന്‍സിപി സംസ്ഥാന അധ്യക്ഷൻ പി.സി.ചാക്കോ. തിരുവനന്തപുരം ജില്ലാ കമ്മിറ്റി യോഗത്തിൽ സംസാരിക്കുന്ന ശബ്ദരേഖ പുറത്ത് വന്നു. മന്ത്രിമാറ്റത്തിന് തയ്യാറാകാതിരുന്ന മുഖ്യമന്ത്രിയുടെ നെഞ്ചത്ത് നോക്കി കുറിക്ക് കൊള്ളുംവിധം സംസാരിക്കാൻ അറിയാമെന്നാണ് പി.സി. ചാക്കോ പറയുന്നത്. അതിനിടെ, പിസി ചാക്കോക്കെതിരെ കൂടുതൽ ആരോപണവുമായി പുറത്താക്കപ്പെട്ട നേതാവ് ആട്ടുകാൽ അജി രംഗത്തെത്തി. പിഎസ്‍സി അംഗത്തെ നിയമിച്ചതിൽ കോഴ വാങ്ങിയതിന് പുറമെ പാര്‍ട്ടി ഫണ്ടിലും തിരിമറി നടത്തിയെന്നാണ് ആക്ഷേപം.

കഴിഞ്ഞ 27ന് തിരുവനന്തപുരത്ത് ചേർന്ന എൻസിപി യോഗമാണ് അലങ്കോലമായത്. ഈ യോഗത്തിലായിരുന്നു മന്ത്രിമാറ്റത്തിൽ മുഖ്യമന്ത്രിയോടുള്ള അതൃപ്തി പിസി ചാക്കോ പരസ്യമാക്കിയത്. മുഖ്യമന്ത്രിയെ കണ്ട് സംസാരിച്ചപ്പോള്‍ ഇപ്പോള്‍ ഒരു ചേയ്ഞ്ച് വേണോയെന്നാണ് ചോദിച്ചതെന്നാണ് ശബ്ദരേഖയിൽ പിസി ചാക്കോ പറയുന്നത്. നിങ്ങള്‍ അതിൽ നിര്‍ബന്ധം പിടിക്കരുതെന്നാണ് മുഖ്യമന്ത്രി പറഞ്ഞത്. ശരത് പവാറിന്‍റെ നേതൃത്വത്തിൽ എടുത്ത തീരുമാനം ആണെന്ന് താൻ മറുപടി നൽകി.

പാര്‍ട്ടിയുടെ തീരുമാനമാണെന്നും പറഞ്ഞു. അങ്ങ് അത് നടപ്പാക്കണമെന്നും ആവശ്യപ്പെട്ടു. അതിനപ്പുറത്തോട്ട് ഒന്നും താൻ പറഞ്ഞില്ല. പലതും പറയാമായിരുന്നുവെന്നും ഇടതുപക്ഷ മുന്നണിയിൽ ഇക്കാര്യം ഉന്നയിക്കാമായിരുന്നെന്നും പിസി ചാക്കോ പറയുന്നുണ്ട്. അങ്ങനെ ചെയ്താൽ നല്ല പബ്ലിസിറ്റി കിട്ടും. തനിക്ക് നല്ല കുറിക്ക് കൊള്ളുന്നത് പോലെ മുഖ്യമന്ത്രിയുടെ നെഞ്ചത്ത് നോക്കി സംസാരിക്കാമെന്നും അല്ലെങ്കിൽ കൊള്ളുന്ന പോലെ ചെയ്യാമെന്നും ശബ്ദരേഖയിൽ പിസി ചാക്കോ പറയുന്നുണ്ട്.

അതേസമയം,എൽഡിഎഫ് വിടുമെന്ന സൂചന ചാക്കോ യോഗത്തിൽ നൽകിയെന്നാണ് എതിർ ചേരിയിലുള്ളവര്‍ പറയുന്നത്. പുതിയ പാർട്ടി ഉണ്ടാക്കേണ്ടിവരുമെന്ന് ചാക്കോ പറഞ്ഞതിനെ ചൊല്ലി ഭിന്നതയുണ്ടായെന്നും എതിർ വിഭാഗം പറയുന്നു. യോഗത്തിൽ ചാക്കോയും തിരുവനന്തപുരം മുൻ ജില്ലാ പ്രസിഡന്‍റ് ആട്ടുകാല്‍ അജിയും തമ്മിൽ വാക്കേറ്റമുണ്ടായി. അതിനിടെയാണ് ചാക്കോക്കെതിരെ അജി കോഴ ആരോപണം ഉയർത്തിയത്. പാർട്ടിക്ക് അനുവദിച്ച പിഎസ് സി അംഗത്വ നിയമിക്കാൻ പി സി ചാക്കോ കോഴ വാങ്ങിയെന്നായിരുന്നു തിരുവനന്തപുരം ജില്ലാ പ്രസിഡന്‍റ് ആട്ടുകാൽ അജിയുടെ ആരോപിച്ചത്. എന്നാൽ, ചാക്കോ ഇത് നിഷേധിച്ചു. പിന്നീട് ചേരിതിരിഞ്ഞ് വാക്കുതര്‍ക്കമുണ്ടായി.

പിന്നാലെ അജിയെ ആദ്യം ജില്ലാ പ്രസിഡന്‍റ് സ്ഥാനത്ത് നിന്ന് പുറത്താക്കി. മാധ്യമങ്ങൾക്ക് മുന്നിലും കോഴ ആരോപണം ആവർത്തിച്ചതിന് പിന്നാലെ അജിയെ പാർട്ടിയിൽ നിന്നും പുറത്താക്കി.കോഴ ആരോപണം ചാക്കോ നിഷേധിച്ചിരുന്നു. അജിക്ക് പകരം ചാക്കോ നിയമിച്ച പുതിയ ജില്ലാ പ്രസിഡന്‍റ് അഡ്വ. സതീഷിന് ഇതുവരെ ജില്ലാ കമ്മറ്റി ഓഫീസിൽ പോലും കയറാനായിട്ടില്ല. അജിയുടെ നേതൃത്വത്തിൽ ജില്ലാ ഘടകം ചാക്കോക്കെതിരെ നിലനിൽക്കുന്നു. ചാക്കോക്കെതിര കൂടുതൽ തെളിവുകൾ പുറത്തുവിടുമെന്നാണ് എതിർചേരിയുടെ മുന്നറിയിപ്പ്.

പൊലീസിനെതിരെ കസ്റ്റംസ്; അന്വേഷണത്തിന്‍റെ പേരിൽ വേട്ടയാടുന്നു, ഡിജിപിക്ക് പരാതി നൽകി കസ്റ്റംസ് ചീഫ് കമ്മീഷണര്‍",right
"ബന്ധുക്കളെ ലൈംഗികമായി പീഡിപ്പിക്കാന്‍ ശ്രമം; 35 വയസുള്ള മകനെ കൊന്ന് കനാലില്‍ തള്ളി അമ്മ ന്യൂഡല്‍ഹി: ബന്ധുക്കൾക്കു നേരെ നിരന്തരമായി പീഡന ശ്രമങ്ങൾ നടത്തിയ മകനെ കൊലപ്പെടുത്തി മൃതദേഹം കഷണങ്ങളാക്കി കനാലില്‍ തള്ളി അമ്മ. ആന്ധ്രപ്രദേശിലെ പ്രകാശം ജില്ലയില്‍ വ്യാഴാഴ്ചയാണ് സംഭവം. ബന്ധുക്കളുടെ സഹായത്തോടെയാണ് 57 വയസ്സുകാരിയായ ലക്ഷ്മി ദേവി 35 വയസ്സുകാരനായ മകന്‍ ശ്യാം പ്രസാദിനെ കൊലപ്പെടുത്തി അഞ്ചു കഷ്ണങ്ങളാക്കിയത്.

അവിവാഹിതനായ ശ്യാം പ്രസാദ് നിരവധി തവണ ബന്ധുക്കള്‍ക്ക് നേരെ പീഡന ശ്രമം നടത്തിയിട്ടുള്ളതായി പ്രകാശം എസ്. പി എ.ആര്‍ ദാമോദര്‍ മാധ്യമങ്ങളോട് പറഞ്ഞു. കോടാലിയും മറ്റ് കൂര്‍ത്ത ആയുധങ്ങളും ഉപയോഗിച്ചാണ് ലക്ഷ്മി മകനെ കൊലപ്പെടുത്തിയത്.

ഹൈദരാബാദ്, ബെംഗളൂരു എന്നിവിടങ്ങളില്‍ താമസിക്കുന്ന അടുത്ത ബന്ധുക്കള്‍ക്കു നേരെയാണ് ശ്യാം പ്രസാദ് പലപ്പോഴായി പീഡന ശ്രമം നടത്തിയിട്ടുള്ളത്. മൃതദേഹം അഞ്ചു കഷണങ്ങളാക്കിയ ശേഷം മൂന്ന് ചാക്കുകളിലായി ഗ്രാമത്തിലെ നഗലഗാണ്ടി കനാലില്‍ തള്ളുകയായിരുന്നു. ഒളിവിലുള്ള പ്രതികള്‍ക്കായുള്ള തിരച്ചില്‍ തുടരുകയാണ്.",neutral
"'       സംസ്ഥാനത്ത് പുതിയ മദ്യ നയം വൈകും, ഇന്നത്തെ മന്ത്രിസഭ അംഗീകരിച്ചില്ല; വ്യക്തത വേണമെന്ന് അഭിപ്രായം  -          - തിരുവനന്തപുരം :സംസ്ഥാനത്ത് പുതിയ മദ്യനയം വൈകും. ഇന്ന് ചേർന്ന മന്ത്രിസഭായോഗം പുതിയ മദ്യനയം അംഗീകരിച്ചില്ല. കള്ളു ഷാപ്പുകളുടെ ദൂരപരിധിയിലും ടൂറിസം ഡെസ്റ്റിനേഷൻ ഡ്രൈ ഡേയ്ക്ക് മദ്യം നൽകുന്നതിലും സമവായമായില്ല. കൂടുതൽ വ്യക്തത വേണമെന്ന് മന്ത്രിസഭാ യോഗത്തിൽ അഭിപ്രായം ഉയർന്നു. കൂടുതൽ വിശദമായ ചർച്ചക്കായി മദ്യനയം മാറ്റി.

പുതിയ കള്ളു ഷാപ്പുകൾ അനുവദിക്കുന്നതിലും പുതിയ മദ്യനയത്തിൽ വ്യക്തയില്ലെന്നുമാണ് ഇന്ന് ചേർന്ന മന്ത്രിസഭാ യോഗം അഭിപ്രായപ്പെട്ടത്. ടൂറിസം കേന്ദ്രങ്ങളിലും വിവാഹ പാർട്ടികൾക്കും ഒന്നാം തീയതി ഡ്രൈ ഡേ ദിവസം ഇളവ് അനുവദിക്കുന്നതുമാണ് പുതിയ മദ്യ നയത്തിലെ പ്രധാന ശുപാർശ.

ഉയരപ്പാത നിര്‍മാണ മേഖലയിൽ ജെസിബിയ്ക്ക് അടിയിൽപ്പെട്ട് ബൈക്ക് യാത്രക്കാരന് ദാരുണാന്ത്യം

ഡ്രൈഡേ മാറ്റാൻ സർക്കാറിന് കോഴ നൽകിയെന്ന ബാറുടകളുടെ വെളിപ്പെടുത്തൽ വിവാദത്തെ തുടർന്നാണ് ഈ സാമ്പത്തിക വർഷം മദ്യനയം വൈകാൻ കാരണം. ഈ സാമ്പത്തിക വർഷം തീരാൻ ഒരു മാസം ബാക്കി നിൽക്കെ എക്സൈസ് വകുപ്പ് അടുത്ത സാമ്പത്തിക വർഷത്തേക്കുള്ള മദ്യനയത്തിന്റെ കരടാണ് മന്ത്രിസഭയിൽ കൊണ്ടുവന്നത്. നിലവിലുള്ള കള്ളഷാപ്പുകള്‍ക്ക് പകരം ക്ലാസിഫൈഡ് കള്ളുഷാപ്പുകളാണ് പുതിയ മദ്യനയത്തിലെ പ്രധാന ശുപാർശ. ആളുകളെ കൂടുതൽ ആകർഷിക്കും വിധം പാതയോരത്ത് ആധുനിക സൗകര്യങ്ങളോടുള്ള കെട്ടിടങ്ങള്‍ ടോഡി ബോർഡ് നിർമ്മിച്ചു നൽകും. ഇവിടങ്ങളിൽ കള്ളുഷാപ്പുകള്‍ നടത്താമെന്നാണ് ശുപാർശ.

എന്നാൽ പുതിയ സ്ഥലം കണ്ടെത്തുമ്പോള്‍ നിലവിലുള്ള കള്ളഷോപ്പുകളുമായുള്ള ദൂരപരിധിയിൽ നയം വ്യക്തവരുത്തിയിട്ടില്ല. 400 മീറ്ററാണ് കള്ളുഷാപ്പുകള്‍ തമ്മിൽ നിലവിലുള്ള ദൂരപരിധി. ഈ പരിധി മാറ്റണണെന്ന് എഐഎടിയുസി ഉള്‍പ്പെടെ ദീർനാളായി ആവശ്യപ്പെടുന്നുണ്ട്. പുതിയ നയം വരുന്നതോടെ പരമ്പരാഗതമായി ഷാപ്പു നടത്തുന്നവരുടെ കാര്യത്തിൽ സിപിഐ മന്ത്രിമാർ ആശങ്ക പ്രകടിപ്പിച്ചു. ദൂരപരിധി കുറയ്ക്കണമോ, പുതിയ ഷാപ്പുകള്‍ക്കും ബാധമാകമാകണമോയെന്ന കാര്യത്തിൽ വ്യക്തതവരുത്തേണ്ടതുണ്ട്. ടൂറിസം മേഖലകൾ അന്താരാഷ്ട്ര കോണ്‍ഫറൻസുകള്‍, ആഡംബര കല്യാണം എന്നിവ നടക്കുന്ന ഹോട്ടലുകള്‍, ടൂറിസം ഡെസ്റ്റിനേഷൻ സെൻററുകള്‍ എന്നിവിടങ്ങളിൽ ഒന്നാം തീയതി മദ്യം വിളമ്പാൻ ഉപാധികളോടെ അനുമതി നൽകണണെന്ന ശുപാർശയുമുണ്ട്. ഇക്കാര്യത്തിലും കൂടുതൽ ചർച്ചവേണമെന്ന ആവശ്യം മന്ത്രിസഭാ യോഗത്തിൽ ഉയർന്നു. ഉദ്യോഗസ്ഥതലത്തിലും, യൂണിയനുകളുമായും, എൽഡിഎഫിലും വിശദമായ ചർച്ചകള്ർക്ക് ശേഷമാകും പുതിയ നയം ഇനി മന്ത്രിസഭയിലേക്കെത്തുക.",right
"ഭാരതം സുരക്ഷിതം : ഷഹീദ് അഫ്രീദി       കൊല്‍ക്കത്ത: ഭാരതത്തില്‍ തനിക്ക് ഒരു സുരക്ഷാ പ്രശ്നവും ഉണ്ടായിട്ടില്ലെന്ന് ട്വന്റി-20 ക്രിക്കറ്റ് ലോകകപ്പിനെത്തിയ പാക് ക്യാപ്റ്റന്‍ ഷഹീദ് അഫ്രീദി. പാക്കിസ്ഥാനില്‍ നിന്നും ലഭിക്കുന്നതിനേക്കാള്‍ കൂടുതല്‍ സ്നേഹം തനിക്ക് ലഭിക്കുന്നത് ഭാരതത്തില്‍ നിന്നാണെന്നും അഫ്രീദി പറഞ്ഞു.

ഭാരതം ഒരുക്കിയിരിക്കുന്ന സുരക്ഷ മികച്ചതാണ്. ഭാര്യ ഇവിടെനിന്നുള്ളയാളാണ്. താന്‍ നിരവധി തവണ ഭാരതത്തില്‍ വന്നിട്ടുണ്ട്. ഒരിക്കല്‍പോലും സുരക്ഷാ പ്രശ്‌നങ്ങള്‍ ഉണ്ടായിട്ടില്ലെന്നും അഫ്രീദി പറഞ്ഞു.

ഭാരതത്തിലെന്നപോലെ താന്‍ മറ്റൊരിടത്തും ക്രിക്കറ്റ് ഇത്ര നന്നായി ആസ്വദിച്ചിട്ടില്ല. ഇവിടെ നിന്നും കിട്ടുന്ന സ്‌നേഹം പ്രത്യേകതയുള്ളതാണ്. പാക്കിസ്ഥാനിലേക്കാള്‍ ക്രിക്കറ്റിനെ സ്‌നേഹിക്കുന്ന ആളുകളാണ് ഇവിടെയുള്ളതെന്നും അദ്ദേഹം കൂട്ടിച്ചേര്‍ത്തു.

ഭാരതത്തെയും പാക്കിസ്ഥാനെയും കൂടുതല്‍ അടുപ്പിക്കാന്‍ ക്രിക്കറ്റ്‌ സഹായിച്ചിട്ടുണ്ട്‌. അതിനാല്‍തന്നെ കായിക ലോകവും രാഷ്‌ട്രീയവും തമ്മില്‍ എന്നും വേര്‍തിരിച്ച്‌ നിര്‍ത്തണമെന്നാണ്‌ തന്റെ വ്യക്‌തിപരമായ നിലപാടെന്നും അഫ്രീദി പറഞ്ഞു.

ലോകകപ്പിലെ ആദ്യ രണ്ട്‌ മത്സരങ്ങള്‍ നിര്‍ണ്ണായകമാണെന്നും അഫ്രീദി പറഞ്ഞു.
    
</>
</>",right
"മുകേഷ്  എംഎൽഎ ആയി തുടരും, പീഡനകേസില്‍ കുറ്റപത്രം ആയെങ്കിലും, കോടതി തീരുമാനം വരട്ടെയെന്ന് എംവി ഗോവിന്ദന്‍ -     - കണ്ണൂര്‍: നടിയുടെ പീഡന പരാതിയില്‍ കോടതിയില്‍ കുറ്റപത്രം സമര്‍പ്പി്ച്ചെങ്കിലും നടന്‍ മുകേഷിനെ സിപിഎം കൈവിടില്ല.മുകേഷിനെതിരെ ഡിജിറ്റില്‍ തെളിവുകളുണ്ടെന്നും നടിയുടെ ആരോപണം തെളിഞ്ഞുവെന്നും കുറ്റപത്രത്തില്‍ പറ.യുന്നുണ്ട്.വാട്സ് ആപ്പ് ചാറ്റുകളും ഇ മെയിലുകളും ആരോപണം ശരി വക്കുന്നുവെന്നും കുറ്റപത്രിത്തിലുണ്ട്. എന്നാല്‍  മുകേഷ് എംഎൽഎ ആയി തുടരുമെന്നും കോടതി തീരുമാനം വരട്ടെ എന്നും സിപിഎം സംസ്ഥാന സെക്രട്ടറി എംവി ഗോവിന്ദൻ പറഞ്ഞു. സർക്കാരും പാർട്ടിയും ശരിയായ നിലപാട് സ്വീകരിക്കുമെന്ന് കേന്ദ്ര കമ്മറ്റി അംഗം ഇപി ജയരാജന്‍ വ്യക്തമാക്കി

മുകേഷിനെതിരെ ഡിജിറ്റൽ തെളിവുകൾ: പീഡനപരാതിയിൽ കുറ്റപത്രം സമർപ്പിച്ച് പ്രത്യേക അന്വേഷണ സംഘം",right
"വാക്ക് പാലിക്കാതെ ഇസ്രായേല്‍; ഹമാസുമായുള്ള വെടിനിർത്തൽ കരാർ ലംഘിച്ചു ഹമാസുമായുള്ള വെടിനിർത്തൽ കരാർ ലംഘിച്ച് ഇസ്രായേൽ. ഹമാസ് ബന്ദികളെ മോചിപ്പിച്ചിട്ടും ഇസ്രായേൽ 600 ഫലസ്തീൻ തടവുകാരെ പുറത്ത് വിട്ടില്ല. വെടിനിർത്തൽ കരാറിലെ വലിയ തിരിച്ചടിയാണ് ഇസ്രായേൽ നടപടിയെന്നാണ് വിമർശനം.

കരാർ പ്രകാരം ആറ് ബന്ദികളെ ഹമാസ് മോചിപ്പിച്ചിരുന്ന . എന്നാൽ, തടവുകാരെ പുറത്തുവിടാൻ ഇസ്രായേൽ തയാറായിട്ടില്ല. ഹമാസ് അടുത്ത തവണ ബന്ദികളെ കൈമാറുന്നത് ഉറപ്പാക്കുന്നതു വരെ ഫലസ്തീൻ തടവുകാരുടെ മോചനം വൈകിപ്പിക്കുമെന്ന് ഇസ്രായേൽ പ്രധാനമന്ത്രി ബിന്യമിൻ നെതന്യാഹുവിന്റെ ഓഫീസ് പുറത്തിറക്കിയ പ്രസ്താവനയി ൽ പറയുന്നു. ഇസ്രായേൽ ഫലസ്തീൻ തടവുകാരെ വിട്ടയക്കാത്തത് വെടിനിർത്തൽ കരാറിന്റെ നഗ്‌നമായ ലംഘനമാണെന്ന വിമർശനവുമായി ഹമാസ് രംഗത്തെത്തി. അതേസമയം, ഇസ്രായേൽ ഗസ്സയിൽ നടത്തിയ ആക്രമണങ്ങളി ൽ മരിച്ചവരുടെ പുതിയ കണക്കുകൾ ആരോഗ്യമന്ത്രാ ലയം പുറത്തുവിട്ടു. 48,319 ഫലസ്തീനികൾ മരിച്ചുവെന്നും 1,11,749 പേർക്ക് പരിക്കേറ്റുവെന്നും കണക്കുകളിൽ നിന്നും വ്യക്തമാകും. നേരത്തെ ആറ് ബന്ദികളെ റെഡ് ക്രോസിനാണ് ഹമാസ് കൈമാറിയത്. റെഡ് ക്രോസാണ് ബസികളെ ഇസ്രായേലിന് കൈമാറുക. അതിനിടെ, ബന്ദിയായിരിക്കെ മരിച്ച ഷിറി ബീബസിന്റെ യഥാർഥ  മൃതദേഹം ഹമാസ് കൈമാറിയതായി റിപ്പോർട്ടുകള്‍ പുറത്ത് വന്നു. റെഡ്ക്രോസിനാണ് മൃതദേഹം കൈമാറിയത്.",right
":ശ്രേഷ്ഠ കാതോലിക്കാ ബാവയ്ക്ക് യാത്രാമൊഴി; വിട നൽകി വിശ്വാസ സമൂഹം, കബറടക്ക ശുശ്രൂഷകള്‍ പൂര്‍ത്തിയായി -         - കൊച്ചി:യാക്കോബായ സുറിയാനി സഭയുടെ തലവൻ ബസേലിയോസ് തോമസ് പ്രഥമൻ കാതോലിക്കാ ബാവായ്ക്ക് വിട. ശ്രേഷ്ഠ ബാവയ്ക്ക് വിട നൽകാൻ ആയിരങ്ങളാണ് പുത്തൻകുരിശിലെ സഭാ ആസ്ഥാനത്തെത്തിയത്. വൈകിട്ട് 3 മണിയോടെയാണ് പുത്തൻകുരിശ് മാർ അത്തനേഷ്യസ് കത്തീഡ്രലിൽ സംസ്കാര ശുശ്രൂഷകൾക്ക് തുടക്കമായത്.

മെത്രാപ്പൊലീത്തൻ ട്രസ്റ്റി ജോസഫ് മാര്‍ ഗ്രിഗോറിയോസിന്‍റെ മുഖ്യ കാർമികത്വത്തിൽ ആയിരുന്നു കബറടക്ക ശുശ്രൂഷകള്‍. 5.40ഓടെ ചടങ്ങുകള്‍ പൂര്‍ത്തിയായി. പാത്രിയർക്കീസ് സെന്‍ററിനോട് ചേർന്ന കത്തീഡ്രലിൽ പ്രത്യേകം തയ്യാർ ആക്കിയ കല്ലറയിൽ ആണ് ബസേലിയോസ് തോമസ് പ്രഥമൻ കാതോലിക്കാ ബാവായെ കബറടക്കിയത്.

അമേരിക്കയിൽ നിന്നും യൂറോപ്പിൽ നിന്നും എത്തിയ മെത്രൊപ്പൊലീത്തമാരും ചടങ്ങിൽ കാർമ്മികരായി. 25 വർഷക്കാലം സഭയെ നയിച്ച വ്യക്തിത്വമാണ് ഇദ്ദേഹം. സർക്കാരിന്‍റെ ​ഗാർഡ് ഓഫ് ഓണർ നൽകിയാണ് അദ്ദേഹ​ത്തിന് ആദരമർപ്പിച്ചത്. സംസ്ഥാന സർക്കാരിന്‍റെ അനുശോചന സന്ദേശം മന്ത്രി വി എൻ വാസവൻ അറിയിച്ചു.

ജോസഫ് മാർ ​ഗ്രി​ഗോറിയോസ് പിൻ​ഗാമിയാകണമെന്നാണ് ബസേലിയോസ് തോമസ് പ്രഥമൻ ബാവയുടെ വിൽപത്രത്തിൽ അറിയിച്ചിരിക്കുന്നത്. ജോസഫ് മാർ ​ഗ്രി​ഗോറിയോസ് പിൻ​ഗാമിയാകണമെന്നാണ് ആ​ഗ്രഹമെന്നും എന്നാൽ ഇക്കാര്യം സഭയ്ക്ക് തീരുമാനിക്കാമെന്നും വിൽപത്രത്തിൽ ബാവ പറയുന്നു.

ഗവര്‍ണര്‍, മുഖ്യമന്ത്രി, പ്രതിപക്ഷ നേതാവ്, കേന്ദ്രസഹമന്ത്രി സുരേഷ് ഗോപി, നടൻ മമ്മൂട്ടി തുടങ്ങിയവര്‍ അന്തിമോപചാരം അര്‍പ്പിക്കാനെത്തിയിരകുന്നു. ഓർത്തഡോക്സ്- യാക്കോബായ സഭാ തർക്കം പരിഹരിക്കുമെന്ന് ബാവയ്ക്ക് നൽകിയ വാക്ക് പാലിക്കുമെന്ന് മുഖ്യമന്ത്രി പിണറായി വിജയൻ പറഞ്ഞു. സർക്കാർ എന്ത് തീരുമാനം എടുത്താലും ഒപ്പം ഉണ്ടാകുമെന്ന് അദ്ദേഹം ഉറപ്പ് നൽകിയിരുന്നു എന്നും അനുശോചന പ്രസംഗത്തിൽ മുഖ്യമന്ത്രി അനുസ്മരിച്ചു.

ശ്രേഷ്‌ഠ ജീവിതത്തിൻ്റെ ചൈതന്യം; രാഷ്ട്രീയക്കാരൻ്റെ കൗശലത്തോടെ യാക്കോബായ സഭയെ വളർത്തിയ സഭാനേതാവ്

യാക്കോബായ സഭാ അധ്യക്ഷൻ ബസേലിയോസ് തോമസ് പ്രഥമൻ കാതോലിക്ക ബാവ അന്തരിച്ചു",right
"വ്യവസായ സ്കില്ലിൽനമ്മുടെ വിദ്യാർഥികൾപുറകിലാകുന്നത് എന്തുകൊണ്ട്? അക്കാദമിക സ്ഥാപനങ്ങളും വ്യവസായ സ്ഥാപനങ്ങളും തമ്മിലുള്ള ബന്ധം എങ്ങനെയാവണമെന്നും അത് ഏതു തരത്തിൽ ഓരോന്നിനും പ്രയോജനപ്പെടണമെന്നുമുള്ള ക്രിയാത്മക ചർച്ച ഉന്നത വിദ്യാഭ്യാസരംഗത്ത് നടക്കുകയാണ്. ഉന്നത വിദ്യാഭ്യാസവകുപ്പും, ഉന്നത വിദ്യാഭ്യാസ കൗൺസിലും കൊച്ചി സർവ്വകലാശാലയിൽ സംഘടിപ്പിച്ച ഉന്നത വിദ്യാഭ്യാസ കോൺക്ലേവിൽ ഏറ്റവും ചർച്ചയായതും അക്കാദമിക സ്ഥാപനങ്ങളും വ്യവസായ സ്ഥാപനങ്ങളും തമ്മിലുള്ള ബന്ധമായിരുന്നു. ഇത്തരമൊരു ആരോഗ്യകരമായ ബന്ധം എങ്ങനെ ശക്തമാക്കാമെന്നതിനെക്കുറിച്ച് ക്രിയാത്മകമായ ചർച്ചകളാണ് ഉയർന്നുവന്നത്.
അക്കാദമിക സ്ഥാപനങ്ങളും വ്യവസായ സ്ഥാപനങ്ങളും യോജിച്ച് പ്രവർത്തിക്കാൻ സർക്കാരിന്റെ എന്തൊക്കെ ഇടപെടലാണ് ഉണ്ടാകുന്നത് എന്ന ചോദ്യം പ്രധാനമാണ്. സർക്കാർ സംവിധാനങ്ങൾ അതിനായി ഒരു എക്കോ സിസ്റ്റം ആണ് മുന്നോട്ടുവെക്കുന്നത്. ഇതുവഴി ഇവ തമ്മിൽ ചേർന്നുള്ള പ്രവർത്തനം കൂടുതൽ ക്രിയാത്മകമാകും. ഇവ രണ്ടും ഒരുമിച്ചു ചേർന്ന് പ്രവർത്തിക്കാൻ അവസരം ഉണ്ടാക്കിക്കൊടുക്കുക എന്നതാണ് സർക്കാരിന്റെ ഭാഗത്തുനിന്നും ചെയ്യുവാൻ കഴിയുന്നത്. അത് പല വിഷയങ്ങളിലും പല രീതിയിലാണ് ചെയ്യേണ്ടത്. ഈ രംഗത്തെ വിദഗ്ധരുമായി ചേർന്ന് അത്തരമൊരു എക്കോ സിസ്റ്റം കൂടുതൽ മികവുള്ളതാക്കാൻ സർക്കാർ തന്നെ മുൻകൈ എടുക്കണം.
പല കോളേജുകളുടെയും കാര്യമെടുത്താൽ, അക്കാദമിക പ്രവർത്തനങ്ങളുടെ കലണ്ടറിന്റെ തിരക്കുമൂലം വ്യവസായ മേഖലയുമായുള്ള സഹകരണം ക്രിയാത്മകമായി നടത്താൻ കഴിയുന്നില്ല എന്നത് വാസ്തവമാണ്. കുട്ടികൾ ഓരോ വർഷവും പഠനവും പരീക്ഷയും ഒക്കെയായി ഏറെ തിരക്കുള്ള അവസ്ഥയിലാണ്. അതുകൊണ്ടുതന്നെ കോളേജിന്റെ ഭാഗത്തുനിന്നും ഇൻഡസ്ട്രി കൊളാബറേഷൻ വിഷയത്തിൽ നാമമാത്രമായ താല്പര്യം മാത്രമേ ഉണ്ടാവുന്നുള്ളൂ എന്നത് ഇത്തരം ശ്രമങ്ങൾക്ക് വിഘാതം സൃഷ്ടിക്കുന്നുണ്ട്.
ഓരോ ഗവേഷണ പ്രബന്ധങ്ങളും ഓരോ നൂതനമായ കണ്ടുപിടുത്തങ്ങളാണ്. ഇവയൊക്കെയും അതേ പ്രബന്ധങ്ങളിൽ തന്നെ ഉറങ്ങുകയാണ്. ഇവ വ്യവസായ ശാലകൾക്ക് ഓരോരോ ഉൽപ്പന്നങ്ങളായി വികസിപ്പിക്കാൻ കഴിയും. ഇത്തരത്തിൽ വികസിപ്പിക്കുന്ന ഉൽപ്പന്നങ്ങൾ മാർക്കറ്റ് ചെയ്ത് കൂടുതൽ സ്റ്റാർട്ട് അപ്പുകൾക്ക് കടന്നുവരാൻ കഴിയും. ഇപ്പോൾ ആ രീതിയിലുള്ള ഒരു ശ്രമവും നമ്മുടെ ഭാഗത്തുനിന്നുണ്ടാവുന്നില്ല. ലക്ഷങ്ങൾ മുടക്കി വീണ്ടും വീണ്ടും ഗവേഷണം നടത്തുന്നതിന് വലിയ ഫണ്ടിങ് ആവശ്യമാണ്. എന്നാൽ ഗവേഷണം നടത്തി വികസിപ്പിച്ച കണ്ടെത്തലുകൾ ഉല്പന്നങ്ങളാക്കി മാറ്റുവാൻ അത്ര കണ്ട് ചെലവ് വരുന്നില്ല. ആ സാധ്യത കൂടുതലായി പ്രയോജനപ്പെടുത്തേണ്ടതുണ്ട്.
കോളേജുകളിലും സർവകലാശാലകളിലും, അവരുമായി ബന്ധപ്പെട്ട വ്യവസായശാലകളുമായി ചേർന്ന് വിവിധ വിഷയങ്ങളിൽ ഇന്റേൺഷിപ്പുകൾ സംഘടിപ്പിക്കാം. കൊച്ചി സർവ്വകലാശാലയിയിലെ ഷിപ്പ് ടെക്നോളജി വകുപ്പിൽ കുട്ടികൾ വെക്കേഷൻ കാലത്തുപോലും ഇത്തരം ഇന്റേൺഷിപ്പുകൾ പല കമ്പനികളിലായി ചെയ്യാൻ ശ്രമിക്കുന്നുണ്ട്. ഇതിൻെറ ഗുണം ഏതാണ്ട് പൂർണ്ണമായും ലഭിക്കുന്നത് വിദ്യാർഥികൾക്കാണ്. അവർക്ക് ആ വ്യവസായ സ്ഥാപനത്തിന് തങ്ങൾ എത്രമാത്രം പ്രയോജനകരമായ മാനവവിഭവശേഷിയാണെന്ന് തെളിയിക്കുവാനുള്ള അവസരമാണ് ലഭിക്കുന്നത്. വ്യവസായശാലകൾക്കാവട്ടെ അവർക്കാവശ്യമായ മാനവവിഭവ ശേഷിയെ ഉൽപ്പാദിപ്പിക്കാനും, അവർക്കു യോജിക്കുന്ന നല്ല കുട്ടികളെ തെരഞ്ഞെടുക്കുവാനും കഴിയും.
ഇൻഡസ്ട്രിയുമായി ചേർന്ന് പുതിയ കാലത്തിനനുയോജ്യമായ തരത്തിൽ കരിക്കുലം ഡിസൈൻ ചെയ്യുന്നതിനെക്കുറിച്ചും സർക്കാർ ഗൗരവകരമായി ചിന്തിക്കേണ്ടതുണ്ട്. ഇത് ജോലിസാധ്യത വർധിപ്പിക്കാൻ സഹായകമാകും എന്നു മാത്രമല്ല, ഗവേഷണം അടക്കമുള്ള പുതിയ മേഖലകളിലേക്ക് വിദ്യാർഥികളെ നയിക്കാനും  ഈ രംഗത്തുതന്നെ തുടരാനും പ്രചോദനമാകും. ഉന്നത വിദ്യാഭ്യാസ സ്ഥാപനങ്ങളിലെ കരിക്കുലം കാലാനുസൃതമായി പരിഷ്കരിക്കേണ്ടതുണ്ട്. കാലത്തിനനുസരിച്ച് തൊഴിൽമേഖലകൾ മാറിക്കൊണ്ടിരിക്കുന്നു. അതിനനുസരിച്ചുള്ള സ്കില്ലുകൾ കരിക്കുലത്തിൽ ഉൾപ്പെടുത്തേണ്ടതുമുണ്ട്. കരിക്കുലത്തിൽ ഉൾപ്പെടുത്താതെ മറ്റെന്തെങ്കിലും രീതിയിൽ അക്കാദമിക- വ്യാവസായിക സഹകരണം പൂർണ്ണമായും സാധ്യമാവുകയില്ല.
മാത്രമല്ല, വിദ്യാർഥികളുടെ വ്യാവസായിക സ്കില്ലുകൾ വളർത്തുക എന്നത് പ്രധാനമാണ്. പഠനമികവ് എന്നതിനപ്പുറം 'ലൈഫ് സ്കിൽ' വളർത്തുന്നതരം അധ്യാപനമാണ് നടക്കേണ്ടത്. എന്തുകൊണ്ട് നമ്മൾ നിർമ്മിതബുദ്ധിയെ സ്വാഗതം ചെയ്യുന്നു എന്നതിന്റെ പൊരുൾ മനസ്സിലാക്കണം. മനുഷ്യരേക്കാൾ കൂടുതൽ ക്രിയാത്മകമായി കാര്യങ്ങൾ ചെയ്യാൻ AI- യ്ക്ക് ചെയ്യാൻ കഴിയുമ്പോഴാണ് അതിന്റെ സാധ്യത കൂടുന്നത്. എന്നാൽ മനുഷ്യൻ തന്നെ ആ വ്യവസായശാലയ്ക്കാവശ്യമായ തരത്തിൽ സ്വയം മികവ് ആർജ്ജിച്ചാൽ തൊഴിൽ സാധ്യത ഒരു പ്രശ്‌നമായി ഉയർന്നുവരില്ല. അതുകൊണ്ടുതന്നെ അക്കാദമിക സ്ഥാപനങ്ങൾ കുട്ടികളുടെ മികവ്, വിശിഷ്യാ ഒരു തൊഴിൽമേഖലയുമായി ബന്ധപ്പെട്ട സ്കില്ലുകൾക്ക്, കൂടുതൽ പ്രാമുഖ്യം നൽകുകയും അവയെ ഏറ്റവും നന്നായി പരിപോഷിപ്പിക്കുകയും ചെയ്യേണ്ടതുണ്ട്.
സർവ്വകലാശാലകളിൽ അക്കാദമിക കാര്യങ്ങളിൽ ക്രിയാത്മകമായ മാറ്റങ്ങൾ മുന്നോട്ടുവെക്കാനും, നടപ്പിലാക്കാനുമായി രൂപീകരിക്കപ്പെട്ട അക്കാദമിക് കൗൺസിൽ പോലെ ഒരു 'ഇൻഡസ്ട്രി കൗൺസിൽ' കൂടി ഉണ്ടായാൽ വ്യവസായരംഗത്തെ ഇടപെടൽ സ്റ്റാറ്റ്യൂട്ടറി ആക്കി മാറ്റുവാൻ കഴിയും. അത് സിസ്റ്റത്തിന്റെ ഭാഗമായി മാറുന്നതോടെ കൂടുതൽ ക്രിയാത്മകമായി പ്രവർത്തിക്കാനും ഇൻഡസ്ട്രികളുടെ കൂടുതൽ ശ്രദ്ധ അക്കാദമിക സ്ഥാപങ്ങളിലേക്ക് എത്താനും സഹായിക്കും. ഒപ്പം, വ്യവസായ മേഖലയിൽ നടക്കുന്ന പുതിയ പരിവർത്തനങ്ങൾക്കനുസരിച്ച ശേഷിയും വൈദഗ്ധ്യവുമുള്ള വിദ്യാർഥി കളെ സംഭാവന ചെയ്യാൻ അക്കാദമിക സ്ഥാപനങ്ങൾക്ക് കഴിയും.
ഒരു അക്കാദമിക സ്ഥാപനത്തിലും വ്യവസായ സ്ഥാപനത്തിലും ഇപ്പോൾ ഇത്തരം സഹകരണവുമായി ബന്ധപ്പെട്ട ഡേറ്റ ബേസ് നിലവിലില്ല. അതുകൊണ്ടുതന്നെ സർക്കാരിനോ മറ്റു സിസ്റ്റത്തിനോ അത് കൃത്യമായി പഠിക്കാനോ കൂടുതൽ ക്രിയാത്മകമാക്കുവാനോ കഴിയുന്നില്ല. ഇത്തരം കൊളാബോറേറ്റിവ് പ്രൊജക്റ്റുകളുടെ ഡേറ്റ ബേസ് ഉണ്ടാക്കേണ്ടത് അത്യാവശ്യമാണ്. കൃത്രിമമായി ഒരു അക്കാദമിക- ഇൻഡസ്ട്രി സഹകരണം സ്ഥാപിക്കുന്നതിനൊപ്പം ഇവ രണ്ടിനും പരസ്പരം ആകർഷിക്കാൻ കഴിയുന്നിടത്താണ് ദൃഢമായ ബന്ധങ്ങൾ ഉരുത്തിരിയുന്നത്. പഠനമികവും വ്യവസായശാലകൾക്കാവശ്യമായ തരത്തിലുള്ള വൈദഗ്ധ്യവും കൊണ്ട് അക്കാദമിക സ്ഥാപനങ്ങൾക്ക് വ്യവസായശാലകൾ ആകർഷിക്കാൻ കഴിയണം. അതുപോലെ മികച്ച കമ്പനികളിലേക്ക് നല്ല മാനവശേഷിയെ നൽകാൻ സ്കൂളുകളും തിരഞ്ഞെടുപ്പുകൾ നടത്തണം.
പല പ്രശ്നങ്ങളും ആവശ്യങ്ങളും വരുമ്പോൾ സർക്കാർ സംവിധാനങ്ങൾ, ബന്ധപ്പെട്ട പഠന ഗവേഷണസ്ഥാപനങ്ങളെ ആശ്രയിക്കാറുണ്ട്. അത് ആ സ്ഥാപനങ്ങളുടെ മികവാണ് തെളിയിക്കുന്നത്. അതുപോലെ വ്യവസായസ്ഥാപനങ്ങൾക്ക് അവരുടെ ആവശ്യങ്ങൾക്ക് സമീപിക്കുവാനുള്ള മികവ് അക്കാദമിക സ്ഥാപനങ്ങളും ആർജ്ജിക്കണം.
വിദ്യാർഥികളെ തൊഴിൽ മേഖലയ്ക്കായി തയ്യാറാക്കുന്ന അധ്യാപകർക്കും ഇക്കാര്യത്തിൽ വലിയ പങ്കുണ്ട്. ഇപ്പോൾ അധ്യാപകർക്ക് നൽകിക്കൊണ്ടിരിക്കുന്ന 'ഫാക്കൽറ്റി ഡെവലപ്മെന്റ് പരിപാടി’കൾക്കൊപ്പം, ഇൻഡസ്ട്രിയുടെ ബന്ധപ്പെട്ട പ്രോഗ്രാമുകളും സംഘടിപ്പിക്കാം. നിലനിൽപ്പിനായുള്ള ശ്രമങ്ങളാണ് എന്നും അത്ഭുതങ്ങൾ സൃഷ്ടിക്കുന്നത്. നിലനിൽപ്പിനായുള്ള ശ്രമങ്ങളുടെ അത്രതന്നെ ഗൗരവമായി വേണം അക്കാദമിക് സ്ഥാപനങ്ങളും വ്യാവസായിക സ്ഥാപനങ്ങളും തമ്മിലുള്ള ബന്ധം കൂടുതൽ ദൃഢമാക്കാൻ വേണ്ട ശ്രമങ്ങളെ കാണാൻ. അതിന് എന്തൊക്കെയാണ് ആവശ്യമെന്നു കൂടുതൽ ക്രിയാത്മകമായ ചർച്ചകൾ നടത്തുകയും ശ്രമങ്ങൾ ഉണ്ടാവുകയും വേണം. കരിക്കുലം നിർമ്മാണം മുതൽ തൊഴിൽ നല്കുന്നതുവരെയുള്ള എല്ലാ പ്രവർത്തനങ്ങളിലും അക്കാദമിക് സ്ഥാപനങ്ങളും വ്യവസായ സ്ഥാപനങ്ങളും കൈകോർത്തു മുന്നോട്ടു പോകണമെന്നതാണ് ഉന്നതവിദ്യാഭ്യാസരംഗത്തെ ഉയർത്തികൊണ്ടുവരാനുള്ള പ്രധാനപ്പെട്ട ഒരു കാര്യം. അതിനായി ഉന്നതവിദ്യാഭ്യാസ സ്ഥാപനങ്ങളും വ്യവസായ സ്ഥാപനങ്ങളും കൂടുതൽ ചർച്ചകൾ നടത്തുകയും സർക്കാർ സംവിധാനങ്ങൾ കൂടുതൽ ഗൗരവത്തോടെ അതിനെ സമീപിക്കുകയും വേണം.",left
‘ഫലം അംഗീകരിക്കുന്നു;ബി.ജെ.പിക്ക് അഭിനന്ദനം; ക്രിയാത്മക പ്രതിപക്ഷമായി പ്രവര്‍ത്തിക്കും’  |    |    |    |   |    |    |   | ഡല്‍ഹി തിരഞ്ഞെടുപ്പ് ഫലം അംഗീകരിക്കുന്നുവെന്ന് അരവിന്ദ് കേജ്‌രിവാള്‍. 'ബി.ജെ.പിക്ക് അഭിനന്ദനം; ക്രിയാത്മക പ്രതിപക്ഷമായി പ്രവര്‍ത്തിക്കും . ജനങ്ങള്‍ക്കായി തുടര്‍ന്നും പ്രവര്‍ത്തിക്കുമെന്നും അരവിന്ദ് കേജ്‌രിവാള്‍ പറഞ്ഞു,neutral
"വയോജനക്ഷേമത്തിന് 50 കോടി വയോജന  സുരക്ഷയേക്ക് 50കോടി  വകയിരുത്തി സംസ്ഥാന സര്‍ക്കാര്‍.വയോജന സൗഖ്യത്തിനായി ഹൈല്‍ത്തി ഏജിങ് പദ്ധതിയും, ന്യൂ ഇന്നിങ്സ് പദ്ധതിയുമുണ്ട്.ന്യൂ ഇന്നിങ്സ് പദ്ധതിക്കായി  5കോടി രൂപയാണ് മാറ്റി വെച്ചിരിക്കുന്നത്.മുതിര്‍ന്ന പൗരന്മാര്‍ക്കായി  വ്യായാമ പാര്‍ക്കുകള്‍ സജ്ജീകരിക്കുമെന്നും മന്ത്രി കെ എന്‍ ബാലഗോപാല്‍ അറിയിച്ചു. വയോജനങ്ങളുടെ സുരക്ഷയും ആരോഗ്യവും വളരെ പ്രധാനപ്പെട്ടതാണ്.

എല്ലാ വയോജനങ്ങള്‍ക്കും പാലിയേറ്റീവ് കെയറിനും മരുന്നിനും ഭക്ഷണം പരിചരണത്തിനും അവകാശമുണ്ട്. ഈ അവകാശങ്ങള്‍ ഉറപ്പുവരുത്തുന്നതിനായി ആരോഗ്യം, സാമൂഹിക ക്ഷേമം, തദ്ദേശസ്വയംഭരണം തുടങ്ങിയ വകുപ്പുകളുടെ ബന്ധപ്പെട്ട സ്‌കീമുകള്‍ പ്രാദേശിക തലത്തില്‍ സംയോജിപ്പിച്ചു കൊണ്ട് ഒരു സമഗ്രപരിപാടിക്ക് ഈ ബജറ്റിലൂടെ രൂപം നല്‍കുകയാണ്. സര്‍ക്കാര്‍ അംഗീകൃത ഡിജിറ്റല്‍ ക്രെഡിറ്റില്‍ രജിസ്റ്റര്‍ ചെയ്യുന്ന എല്ലാ കിടപ്പുരോഗികള്‍ക്കും മേല്‍പറഞ്ഞവയെല്ലാം ഉറപ്പു നല്‍കുന്നു.

പാലിയേറ്റീവ് സംഘടനകളെ പ്രാദേശിക തലത്തില്‍ ഏകോപിപ്പിച്ചുകൊണ്ടാവും പ്രവര്‍ത്തനങ്ങള്‍. സൗജന്യ സേവനങ്ങള്‍ക്ക് പുറമേ സ്ഥിരം കെയര്‍ ഗിവര്‍, ഡയറ്റ്, എഐ സര്‍വൈലന്‍സ് എന്നിവ ഫീസ് ഈടാക്കിയും നല്‍കും  മന്ത്രി പറഞ്ഞു. കിടപ്പുരോഗികളല്ലാത്ത വയോജനങ്ങള്‍ക്ക് ആരോഗ്യകരമായ പ്രായമാകല്‍ പദ്ധതിയായ ഹെല്‍ത്തി ഏജിങ് പദ്ധതി നടപ്പിലാക്കുമെന്നും ധനമന്ത്രി പറഞ്ഞു. നിലവിലുള്ള വിവിധ സ്‌കീമുകളിലൂടെയാണ് പണം കണ്ടെത്തുന്നത്. തദ്ദേശ സ്വയം ഭരണ സ്ഥാപനങ്ങള്‍ക്ക് ഈ മേഖലയില്‍ നന്നായി ഇടപെടാന്‍ സാധിക്കും.

പദ്ധതിക്കായി 50 കോടി രൂപ വകയിരുത്തി. വാര്‍ധക്യ കാലത്തെ സജീവമാക്കുവാന്‍ സംസ്ഥാനത്തെ നിലവിലുള്ള പാര്‍ക്കുകളില്‍ മുതിര്‍ന്ന പൗരന്‍മാര്‍ക്കായി ഓപ്പണ്‍ എയര്‍ വ്യായാമ ഉപകരണങ്ങള്‍ സജ്ജീകരിച്ച് മള്‍ട്ടി ജനറേഷനല്‍ പാര്‍ക്കുകളാക്കി മാറ്റും. ഇതിനായി 5 കോടി രൂപ മാറ്റി വെച്ചു. മുതിര്‍ന്ന പൗരജനങ്ങളുടെ സാമ്പത്തികശേഷിയും അനുഭവ പരിചയവും ഉപയോഗപ്പെടുത്തി പുതുസംരംഭങ്ങള്‍ വ്യവസായങ്ങള്‍ ആരംഭിക്കാന്‍ പ്രോത്സാഹനം നല്‍കുന്ന പദ്ധതിയാണ് ന്യു ഇന്നിംഗ്‌സ് പദ്ധതി. ലോകത്തെ പ്രമുഖരായ ചില വ്യവസായികള്‍ വ്യവസായ വാണിജ്യ രംഗത്തേക്ക് കടന്നുവന്നിട്ടുള്ളത് മുതിര്‍ന്ന് പൗരന്‍മാരായ ശേഷമാണ്.

മുതിര്‍ന്ന് പൗരന്‍മാരെ സാമ്പത്തിക പ്രക്രിയയുടെ ഭാഗമാക്കാനും സാമൂഹികമായി സജീവമാക്കാനും ഈ പദ്ധതി സഹായിക്കും. പദ്ധതിയുടെ നടത്തിപ്പിനായി ഈ വര്‍ഷം 5 കോടി രൂപ വകയിരുത്തുന്നുവെന്നും കെ.എന്‍ ബാലഗോപാല്‍ ബജറ്റ് അവതരണ വേളയില്‍ വ്യക്തമാക്കി",left
"അനധികൃത കുടിയേറ്റക്കാരെ ചങ്ങലയിൽ ബന്ധിക്കുന്ന ദൃശ്യങ്ങൾ പങ്കുവെച്ച് വൈറ്റ് ഹൌസ്, കയ്യിലും കാലിലും ചങ്ങലകൾ  -        - വാഷിങ്ടൺ: അമേരിക്കയിൽ നിന്നും തിരിച്ചയക്കുന്ന അനധികൃത കുടിയേറ്റക്കാരെ ചങ്ങലയിൽ ബന്ധിക്കുന്ന ദൃശ്യങ്ങൾ സമൂഹ മാധ്യമങ്ങളിൽ പങ്കുവെച്ച് വൈറ്റ് ഹൌസ്. വൈറ്റ് ഹൗസിന്റെ ഔദ്യോഗിക എക്സ് അക്കൗണ്ടിലൂടെയാണ് ദൃശ്യങ്ങൾ പുറത്ത് വന്നത്. ''ഹ.ഹ. വൗ.'' എന്ന കമന്റോടെ ഡോജ് സംഘത്തലവൻ എലോൺ മസ്ക് ദൃശ്യങ്ങൾ ഷെയർ ചെയ്തു. ആളുകളെ കയ്യിലും കാലിലും ചങ്ങല ബന്ധിച്ച് വിമാനത്തിൽ കയറ്റുന്നതാണ് ദൃശ്യങ്ങളിലുള്ളത്.

പൌരന്മാരെ ചങ്ങലയിൽ ബന്ധിച്ച് അമേരിക്കൻ യുദ്ധവിമാനങ്ങളിൽ തിരിച്ചയക്കുന്നതിനെതിരെ വിവിധ രാജ്യങ്ങൾ പ്രതിഷേധം ശക്തമാക്കുന്നതിനിടെയാണ് ദൃശ്യങ്ങൾ വൈറ്റ് ഹൌസ് പങ്കുവെച്ചത്.

ജനവികാരം മുഖ്യം, സിപിഐക്കും കിഫ്ബി ടോൾ വേണ്ട; എൽഡിഎഫ് യോഗത്തിൽ എതിർക്കും

ഇന്ത്യയിലേക്കടക്കം നാടുകടത്തുന്നവരുടെ 41 സെക്കൻറ് വിഡീയോ ആണ് വൈറ്റ് ഹൈസ് ഇന്ന് പുറത്തു വിട്ടത്. ചങ്ങലിയിട്ട് ബന്ധിപ്പിച്ച ശേഷം വിമാനത്തിൽ കയറ്റുന്നതിന്റെ ദൃശ്യങ്ങൾക്ക് അനധികൃത അന്യഗ്രഹക്കാരെ നാടുകടത്തുന്ന വിമാനം എന്ന ശീർഷകമാണ് നൽകിയിരിക്കുന്നത്. ഇപ്പോൾ ഒഴിഞ്ഞു പോകാത്ത അനധിതൃത കുടിയേറ്റക്കാർ പിടിക്കപ്പെട്ടാൽ ഇനിയൊരിക്കലും യുഎസിൽ തിരികെ കയറാൻ കഴിയാത്ത വിലക്ക് നേരിടേണ്ടി വരുമെന്ന് ഹോംലാൻഡ് സെക്യൂരിറ്റി സെക്രട്ടറി ക്രിസ്റ്റി നോം മുന്നറിയിപ്പ് നൽകി. അനധികൃത കുടിയേറ്റത്തിനും മനുഷ്യകടത്തിനും എതിരെയുള്ള ആഗോള പ്രചാരണത്തിനും അമേരിക്ക തുടക്കം കുറിച്ചു.

പ്രസിഡൻറ് ട്രംപിന്റെയും ഇലോൺ മസ്കിന്റെയും ഈ രാഷ്ട്രീയ കളിക്ക് ഇന്ത്യ എന്തിന് കൂട്ടു നിൽക്കണം എന്ന ചോദ്യമാണ് ഉയരുന്നത്. ഇതിനകം മൂന്ന് അമേരിക്കൻ സൈനിക വിമാനങ്ങളിലാണ് നാടുകടത്തിയവരെ വിലങ്ങും ചങ്ങലയും ഇട്ട് തിരിച്ചെത്തിച്ചത്. ഇനിയും നിരവധി അമേരിക്കൻ വിമാനങ്ങൾ പ്രതീക്ഷിക്കാമെന്ന് സർക്കാർ വൃത്തങ്ങൾ അറിയിച്ചു. ആദ്യം അഞ്ഞൂറോളം പേരുടെ പട്ടികയാണ് അമേരിക്ക നൽകിയതെങ്കിലും ഈ സംഖ്യ ഉയരും എന്നാണ് സൂചന. വരും മാസങ്ങളിലും മുന്നോ നാലോ അമേരിക്കൻ വിമാനങ്ങൾ വീതം പ്രതീക്ഷിക്കാമെന്നും ഉദ്യോഗസ്ഥർ വിശദീകരിച്ചു. ഇന്ത്യക്കാരടക്കമുള്ള കുടിയേറ്റക്കാരെ താൽക്കാലിക കേന്ദ്രങ്ങളിൽ പാർപ്പിക്കാൻ കോസ്റ്റൊറിക്ക സമ്മതം അറിയിച്ചിട്ടുണ്ട്. കോസ്റ്റൊറിക്കയിൽ എത്തുന്നവരിൽ ഇന്ത്യക്കാരുണ്ടെങ്കിൽ അവർക്ക് ഇന്ത്യയിലേക്ക് മടങ്ങാമെന്നും എന്നാൽ പ്രത്യേക വിമാനങ്ങൾ അയക്കാൻ ഉദ്ദേശിക്കുന്നില്ലെന്നും സർക്കാർ വ്യക്തമാക്കി.

മുന്നൂറിലധികം അനധികൃത കുടിയേറ്റക്കാരെ പാനമയിലേക്ക്  ട്രംപ് ഭരണകൂടം കടത്തി

അതിനിടെ മുന്നൂറിലധികം അനധികൃത കുടിയേറ്റക്കാരെ പാനമയിലേക്ക്  ട്രംപ് ഭരണകൂടം കടത്തി. മറ്റ് രാജ്യങ്ങൾ സ്വീകരിക്കാത്തവരാണ് ഇവരിൽ അധികവും. അഫ്‌ഗാനിസ്ഥാൻ, ഇറാൻ, ചൈന എന്നീ രാജ്യങ്ങളിൽ നിന്നുള്ളവർ ഇതിൽ ഉൾപ്പെടും. ഒരു ഹോട്ടലിൽ പാർപ്പിച്ച ഇവരുടെ പാസ്പോർട്ട്, മൊബൈൽ ഫോൺ എന്നിവ പിടിച്ചെടുത്തു. സ്വന്തം രാജ്യങ്ങൾ സ്വീകരിച്ചില്ലെങ്കിൽ, ഇവരെ ഒരു താൽക്കാലിക ക്യാമ്പിലേക്ക് മാറ്റും  പാനമ  കനാൽ ഏറ്റെടുക്കുമെന്ന സമ്മർദ്ദം ചെലുത്തിയാണ് ഈ പദ്ധതി നടപ്പിലാക്കിയതെന്നാണ് റിപ്പോർട്ടുകൾ.",right
"നേരമ്പോക്കായി തുടങ്ങിയ അമിഗുരുമി; ജോലി തിരക്കിനിടയിലും കണ്ടെത്തുന്നു മറ്റൊരു വരുമാന മാർഗം കഴിഞ്ഞ നവംബറിൽ ഉണ്ടായ ഒരു വാഹനാപകടം തിരുവനന്തപുരം മണക്കാട് ജെ എം അവന്യു അപ്പാർട്ട് മെന്റിൽ ഉഷ ഗണേഷിന്റെ ജീവിതത്തിലുണ്ടാക്കിയത് നിർണയകമായ മാറ്റം. ശസ്‌ത്രക്രിയയെ തുടർന്ന് രണ്ട് മാസത്തോളം കാൽ തറയിൽ കുത്താൻ കഴിയാത്ത വിധം വിശ്രമം അനിവാര്യമായി .തുടർന്ന് വിരസതയകറ്റാൻ ഉഷ പരീക്ഷിച്ചത് ക്രോഷ്യ വർക്കിൽ ജപ്പാനീസ് കരകൗശല വിദ്യയായ അമിഗുരുമി. ഓൺലൈൻ ക്ലാസുകളെ ആശ്രയിച്ചാണ് അമിഗുരുമി പാവനിർമാണം പഠിച്ചത് . മിക്കി മൗസ് , ടെഡിബിർ പോലുള്ള പോപ്പുലർ പാവകൾ മുതൽ കുട്ടികളുടെ ഇഷ്ട്ടം അറിഞ്ഞ് ബണ്ണി , പപ്പി , ക്യാറ്റ് മുതലായ കഥാപാത്രങ്ങളെയും ക്രൊഷ്യയിൽ ചെയ്യാറുണ്ട് . സോഫ്റ്റ് ടോയ്സ് ഇനത്തില്‍പ്പെടുന്ന അമിഗുരുമി പാവകളെ നിര്‍മ്മിക്കാന്‍ ആദ്യം വേണ്ടത് ക്ഷമയാണെന്ന് ഉഷ പറയുന്നു . അമിഗുരുമി ഒരു ജാപ്പനീസ് പദമാണ്. നൂലുകൾ ഉപയോഗിച്ച് തുന്നിക്കൂട്ടുന്ന ഒരു തരം ക്രോച്ചെറ്റുകളാണ് അവ. പുതപ്പുകളോ സ്വെറ്ററുകളോ തുന്നുന്നതിന് പകരം സ്റ്റഫ് ചെയ്ത കളിപ്പാട്ടമോ പാവയോ ഉണ്ടാക്കാം.

മൃദുവായ ഭംഗിയുള്ള കുഞ്ഞന്‍ മുയലിനും കരടിക്കും പൂച്ചയ്ക്കും ആവശ്യക്കാരേറയാണ്. പ്ലാസ്റ്റിക്ക് കളിപ്പാട്ടങ്ങളെ അപേക്ഷിച്ച് കൊച്ചുകുട്ടികള്‍ക്ക് ദോഷകരമല്ലാത്തത് എന്ന സവിശേഷതതയും അമിഗുരുമിവിനെ വേറിട്ടു നിർത്തുന്നു. മറ്റ് ജോലി തിരക്കുകൾക്കിടയിലെ പാവ നിർമാണം വരുമാന മാര്‍ഗമായി മാറിയെന്ന് ഉഷ അഭിമാനത്തോടെ പറയുന്നു. ക്രാഫ്റ്റ് ന്റ് ക്രോച്ചറ്റ് എന്നാണ് വ്യത്യസ്തമായ സംരംഭത്തിന് നല്‍കിയിരിക്കുന്ന പേര്. കാണുന്ന പോലെ നിസാരമല്ല ഈ സോഫ്റ്റ് ടോയ്സ് നിര്‍മ്മാണം. ഒരു കുഞ്ഞന്‍ പാവ നിര്‍മ്മിക്കാന്‍ മൂന്ന് മണിക്കൂറോളം വേണ്ടി വരും. വളരെ മൃദുവായ ഈ അമിഗുരുമി പാവകള്‍ നിര്‍മ്മിക്കാന്‍ കോട്ടണ്‍ സ്ഫോറ്റ് മില്‍ക്കീയാനാണ് ഉപയോഗിക്കുന്നത്.

പൊതുവെ മാര്‍ക്കറ്റില്‍ വിലയേറിയ സോഫ്റ്റ് മില്‍ക്കീ യാന്‍ ഓണ്‍ലൈന്‍ വഴിയാണ് വാങ്ങുന്നത്. സോഫ്റ്റ് മില്‍ക്കീ യാന്‍ നൂലുകള്‍ കൊണ്ടുള്ള പാവകള്‍ കുഞ്ഞുങ്ങള്‍ക്ക് പേടിക്കാതെ കളിക്കാന്‍ നല്‍കാം. മൃദുവായ നൂലിഴകളായതിനാല്‍ ഇവ കുഞ്ഞുങ്ങള്‍ക്ക് ദോഷകരമല്ലെന്നും ഉഷ പറയുന്നു. 450 രൂപ മുതല്‍ 800 വരെ അമിഗുരുമി പാവകള്‍ക്ക് വില ഈടാക്കുന്നത്. മാര്‍ക്കറ്റില്‍ പലപ്പോഴും ഇതിലും കൂടിയ വിലയാണ് നല്‍കേണ്ടിവരുന്നത്. തുടക്കത്തില്‍ അമിഗുരുമി പാവകളെക്കുറിച്ച് സുഹൃത്തുക്കളാണ് വാട്സ്ആപ്പുകളില്‍ സ്റ്റാറ്റസ് ഇടുന്നത്. പിന്നാലെ പാവകള്‍ക്ക് ആവശ്യക്കാരേറുകയും ഓര്‍ഡറുകള്‍ ലഭിച്ച് തുടങ്ങുകയും ചെയ്തുവെന്ന് ഉഷ പറയുന്നു.

പാവകള്‍ക്ക് പുറമെ ഡ്രീം ക്യാച്ചറുകളും മൊബൈല്‍ പൗച്ചും, പഴ്സും തുന്നി നല്‍കാറുണ്ട്. ഇതോടൊപ്പം കസ്റ്റമൈസ് വര്‍ക്കുകളും ചെയ്തും നല്‍കുന്നു . ”എല്ലാ കരകൗശലവസ്തുക്കളെയും പോലെ, അമിഗുരുമി നിര്‍മ്മാണം അത്ര എളുപ്പമായി കാണണ്ട. ഒരു തുടക്കക്കാരന് ഏറ്റവും എളുപ്പവും അനുയോജ്യവുമായ അമിഗുരുമി പാറ്റേണുകൾ ഉണ്ട്. കൂടുതൽ പരിചയസമ്പന്നനായ ക്രോച്ചെറ്ററിന് കൂടുതൽ സങ്കീർണ്ണമായ പാറ്റേണുകളുണ്ട്. സ്വയം തൊഴിലെന്ന നിലയില്‍ അമിഗുരുമി പാവ നിര്‍മ്മാണം ഇനി വിപുലമാക്കണം — ഉഷപറഞ്ഞു.",left
":പ്രതിപക്ഷ നേതാവ് കോണ്‍ഗ്രസിന് ശവക്കല്ലറ പണിയുന്നെന്ന് വെള്ളാപ്പള്ളി; 'എല്‍ഡിഎഫ് വീണ്ടും വരും'  -              - ആലപ്പുഴ: പ്രതിപക്ഷ നേതാവ് വിഡി സതീശനെതിരെ രൂക്ഷ വിമര്‍ശനവുമായി വെള്ളാപ്പള്ളി നടേശൻ. വിഡി സതീശൻ തറ വര്‍ത്തമാനം പറയുകയാണെന്നും ഇത്രയും തറയായ പ്രതിപക്ഷ നേതാവിനെ കേരളം കണ്ടിട്ടില്ലെന്നും എസ്എൻഡിപി യോഗം ജനറല്‍ സെക്രട്ടറി വെള്ളാപ്പള്ളി നടേശൻ ആരോപിച്ചു. പ്രതിപക്ഷ നേതാവ് കോണ്‍ഗ്രസിന്‍റെ ശവകല്ലറ പണിയുകയാണ്. കോണ്‍ഗ്രസിലെ തമ്മിൽ തല്ല് കാരണം എൽഡിഎഫ് തന്നെ വീണ്ടും അധികാരത്തിലെത്തും. നിഷേധാത്മകമായ നിലപാടും അഹങ്കാരവുമാണ് പ്രതിപക്ഷ നേതാവിന്‍റെ മുഖമുദ്ര. എൽഡിഎഫിന്‍റെ ഭരണമികവ് കൊണ്ടായിരിക്കില്ല അവര്‍ വീണ്ടും അധികാരത്തിലെത്തുക.

കോണ്‍ഗ്രസിലെ അനൈക്യം എൽഡിഎഫിന് ഗുണം ചെയ്യും. കോൺഗ്രസിനോട് വിരോധമില്ല. എന്നാൽ, ചില നേതാക്കൾ വ്യക്തി വിദ്വേഷം തീർക്കുകയാണ്. കോൺഗ്രസിൽ അഭിപ്രായ വ്യക്തതയില്ല. സുധാകരൻ പറയുന്നതിന്‍റെ എതിര് മാത്രമാണ് സതീശൻ പറയുക.സുധാകരനെ മൂലക്കിരുത്തി സതീശനാണ് കോൺഗ്രസിനെ നയിക്കുന്നത്. സതീശൻ ശൈലി കോൺഗ്രസ് മാറ്റണമെന്നും വെള്ളാപ്പള്ളി നടേശൻ പറഞ്ഞു.

കോണ്‍ഗ്രസ് തന്നെ അകത്തിടാൻ ശ്രമിച്ചതാണ്. കെപിസിസി പ്രസിഡന്‍റായിരുന്ന വിഎം സുധീരൻ തന്നെ അറസ്റ്റ് ചെയ്യാൻ അന്നത്തെ ആഭ്യന്തര മന്ത്രിക്ക് കത്തെഴുതിയിരുന്നു.ആലുവയിൽ നടത്തിയ പ്രസംഗത്തിന്‍റെ പേരിലായിരുന്നു നടപടി യുഡിഎഫ് സ്ഥാനാർത്ഥികളെ കാണാൻ അനുമതി നൽകാത്ത കാര്യത്തിലും വെള്ളാപ്പള്ളി പ്രതികരിച്ചു. അനുമതി ചോദിച്ചില്ലെന്ന ഹസൻ പറഞ്ഞത് രാഷ്ട്രീയ അടവ് നയമാണ്. തന്‍റെ സൗകര്യം കൂടി നോക്കി വന്നാൽ കാണാം. മുൻകൂട്ടി പറഞ്ഞിട്ട് യുഡിഎഫ് സ്ഥാനാര്‍ത്ഥികളായ രാഹുലിനും രമ്യക്കും വരാമെന്നും വെള്ളാപ്പള്ളി നടേശൻ പറഞ്ഞു.

രാഹുൽ മാങ്കൂട്ടത്തിലിനോടും രമ്യ ഹരിദാസിനോടും മുഖം തിരിച്ച് വെള്ളാപ്പള്ളി, സന്ദർശനത്തിന് അനുമതി നൽകിയില്ല",right
"|എംടി വാസുദേവൻ നായര്‍ അതീവ ഗുരുതരാവസ്ഥയിൽ; ഹൃദയസ്തംഭനമെന്ന് മെഡിക്കൽ ബുള്ളറ്റിൻ -            - കോഴിക്കോട്:എംടി വാസുദേവൻ നായരുടെ ആരോഗ്യനില ഗുരുതരം. കോഴിക്കോട്ടെ സ്വകാര്യ ആശുപത്രിയിൽ ചികിത്സയിൽ കഴിയുന്ന എംടിയുടെ നില അതീവ ഗുരുതരമായി തുടരുകയാണ്. ആരോഗ്യ നില ഗുരുതരമാണെന്നും ഹൃദയസ്തംഭനം ഉണ്ടായെന്നും അറിയിച്ചുകൊണ്ട് മെഡിക്കല്‍ ബുള്ളറ്റിനും ആശുപത്രി അധികൃതര്‍ പുറത്തിറക്കി.

‍ശ്വസന, ഹൃദയ സംബന്ധമായ അസുഖങ്ങൾക്ക് പുറമെ ശരീരത്തിന്‍റെ മറ്റു അവയവങ്ങളുടെ പ്രവ‍ർത്തനവും മോശമായതായി ഡോക്ടർമാർ അറിയിച്ചു. ഒരു മാസത്തിനിടെ പല തവണയായി എം ടിയെ ആശുപത്രിയിൽ ചികിൽസ തേടിയിരുന്നു.  ഹൃദയസ്തംഭനം ഉള്‍പ്പെടെ ഗുരുതര ആരോഗ്യ പ്രശ്നങ്ങള്‍ തുടരുകയാണെന്നും വിദഗ്ധ ഡോക്ടര്‍മാരുടെ നേതൃത്വത്തിൽ ചികിത്സ നൽകിവരുന്നതായും ആശുപത്രി അധികൃതര്‍ അറിയിച്ചു.

കഴിഞ്ഞ അഞ്ചു ദിവസമായി കോഴിക്കോട് ബേബി മെമ്മോറിയൽ ആശുപത്രിയിൽ ചികിത്സയിലാണ് എംടി വാസുദേവൻ നായര്‍. ശ്വാസ തടസത്തെ തുടര്‍ന്നാണ് എംടിയെ ഇക്കഴിഞ്ഞ 15ന് ആശുപത്രിയിൽ പ്രവേശിപ്പിച്ചത്. ഹൃദയ സംബന്ധമായ പ്രശ്നങ്ങളും കുറച്ചുനാളുകളായി അലട്ടിയിരുന്നു.  അഞ്ചു ദിവസത്തെ ചികിത്സയിലും കാര്യമായ പുരോഗതിയുണ്ടായില്ല. ഇന്നലെ രാത്രിയോടെ രക്തസമ്മര്‍ദത്തിലടക്കം കാര്യമായ വ്യതിയാനമുണ്ടായി. ഇതേതുടര്‍ന്നാണ് ഇന്ന് മെഡിക്കല്‍ ബുള്ളറ്റിൻ പുറത്തിറക്കി. എംടിയുടെ മകള്‍ അശ്വതി, സുഹൃത്തും സാഹിത്യക്കാരനുമായ എംഎൻ കാരശ്ശേരി ഉള്‍പ്പെടെയുള്ളവരും ആശുപത്രിയിലുണ്ട്.

രാത്രിയിൽ നടന്നുപോകുന്നതിനിടെ ഓട്ടോ കുറുകെയിട്ട് തടഞ്ഞുനിർത്തി, 44കാരന് ക്രൂരമര്‍ദനം, പ്രതികൾ പിടിയിൽ

ഇടുക്കിയിൽ സഹകരണ ബാങ്കിന് മുന്നിൽ നിക്ഷേപകൻ ജീവനൊടുക്കി, ആത്മഹത്യാക്കുറിപ്പ് കണ്ടെത്തി, പ്രതിഷേധം",right
"മുതലാളികൾ അധ്യക്ഷ വേഷമണിയുമ്പോൾ “യേശു? പകച്ചു പോയ് ഭ്രാന്തനെപ്പോലെയാൾയേശു! വഞ്ചിതനവനെ — വഞ്ചിച്ചൂ ഞാൻനീയാര് നീയാരവനെ വഞ്ചിക്കുവാൻ …?ഞാനാണ് ഞാനാണ് യൂദാസ്, പുഴുക്കളേ….!”.വയലാർ രാമവർമ്മ ‘ഒരു യൂദാസ് ജനിക്കുന്നു’ എന്ന കവിതയിൽ 1955ൽ ഈ വിധം എഴുതി. രാഷ്ട്രീയത്തിൽ ജനങ്ങളെ പുഴുക്കളായി കാണുന്ന യൂദാസുമാർ വീണ്ടും വീണ്ടും ജനിക്കുകയാണ്.ഭാരതീയ ജനതാപാർട്ടി എന്ന സംഘപരിവാര പുത്രീസംഘടനയുടെ കേരളീയ അധ്യക്ഷനായി വ്യവസായിയും മാധ്യമ മുതലാളിയുമായ രാജീവ് ചന്ദ്രശേഖർ സാമ്പത്തിക ഇടനാഴികളിലെ സ്വാധീനം വഴി സിംഹാസനാരോഹണം നടത്തി. പണം, പണം മാത്രമാണ് ബിജെപിയിലെ സ്ഥാനാരോഹണത്തിന്റെ മാനദണ്ഡം. കൊടകര കുഴൽപ്പണവും മഞ്ചേശ്വരത്തെയും പത്തനംതിട്ടയിലെയും തിരുവനന്തപുരത്തെയും ഇതര ജില്ലകളിലെയും കോടാനുകോടി നോട്ടുകെട്ടുകളുടെയും നഗ്ന സത്യങ്ങൾ ഇത് സാക്ഷ്യപ്പെടുത്തുന്നുണ്ട്. ഇഡി പോലെ സംഘപരിവാര ഭരണകൂട ദാസ്യവേല ചെയ്യുന്നവർ കള്ളപ്പണമൊഴുക്കി തെരഞ്ഞെടുപ്പ് ജനാധിപത്യ പ്രക്രിയയെ മലീമസമാക്കുന്ന ധർമ്മരാജൻമാരെയും കെ സുരേന്ദ്രൻമാരെയും വി മുരളീധരന്‍‌മാരെയും ശ്ലാഘിക്കുന്ന അതിവിചിത്ര കാഴ്ചയാണ് രാജ്യം കാണുന്നത്. ധർമ്മ രാജൻ എന്ന പേര് കള്ളപ്പണത്തിന്റെ അന്വർത്ഥമാവുന്നുവെന്നത് കറുത്തഫലിതം!. കെ ജി മാരാരും ഒ രാജഗോപാലും നയിച്ചിരുന്ന ബിജെപി ഇന്ന് വർഗീയ അജണ്ടകളുടെ മാത്രമല്ല കള്ളപ്പണക്കാരുടെയും മുതലാളിമാരുടെയും പാർട്ടിയായി എത്രയോ കാലം മുമ്പേ അധഃപതിച്ചു. അതിന്റെ ഒടുവിലത്തെ അടയാള പത്രമാണ് യാതൊരു ബിജെപി, ആർഎസ്എസ് പാരമ്പര്യവുമില്ലാത്ത രാജീവ് ചന്ദ്രശേഖറിന്റെ സംസ്ഥാന അധ്യക്ഷ ആരോഹണം.

കച്ചവടമായിരുന്നു രാജീവ് ചന്ദ്രശേഖറിന്റെ മുഖമുദ്ര. ബിപിഎൽ കമ്പനിയുടെ അധിപനായി കോടാനുകോടി സമാഹരിച്ച അയാൾ 5,000 കോടി രൂപയിലേറെ തുകയ്ക്ക് ബിപിഎൽ കമ്പനിയെ എസ്സാർ ഗ്രൂപ്പിന് കൈമാറി. അതിനുപിന്നാലെ പണമെറിഞ്ഞ് കർണാടകയിൽ നിന്ന് രാജ്യസഭാ സീറ്റ് കൈവശപ്പെടുത്തി.സ്വാശ്രയ കോളജ് മാനേജ്മെന്റുകൾ നടത്തുന്ന പണം വാങ്ങിയുള്ള അഡ്മിഷന്‍ പോലെയുള്ള ഒരു ‘പേയ്മെന്റ് ’ സീറ്റായിരുന്നൂ രാജീവ് ചന്ദ്രശേഖർ സ്വായത്തമാക്കിയത്. ജെഡിഎസിന്റെ സീറ്റിൽ സ്വതന്ത്രനായി രാജ്യസഭയിലേക്കു മത്സരിച്ച രാജീവ് ചന്ദ്രശേഖർ അന്ന് ബിജെപിക്കാരനായിരുന്നില്ല. പക്ഷേ പണക്കൊഴുപ്പിന്റെ മേന്മയിൽ ബിജെപിയും അയാളെ പിന്തുണച്ചു. കോൺഗ്രസിലെ പല എംഎൽഎമാരെയും പണത്താൽ വിലയ്ക്കെടുത്ത് വിജയിച്ചു മദ്യരാജാവ് വിജയ് മല്യയുടെയും എസ്ആർഎം അണ്ണാമല ചെട്ടിയാർ ഗ്രൂപ്പ് ഉടമ എം എ രാമസ്വാമിയുടെയും വഴിയേ കച്ചവട രാഷ്ട്രീയത്തിലൂടെ രാജ്യസഭയിലെത്തിയ രാജീവ് ചന്ദ്രശേഖർ പിന്നാലെ മാധ്യമ മുതലാളിയാവുകയും ബിജെപിയിലേക്ക് പരകായ പ്രവേശം നടത്തുകയും ചെയ്തു. പരകായ പ്രവേശത്തിന് പ്രത്യുപകാരമായി നരേന്ദ്ര മോഡി കേന്ദ്രസഹമന്ത്രി സ്ഥാനം നൽകി  അനുമോദിച്ചു. തികഞ്ഞ വർഗീയ വംശീയ വിദ്വേഷ പ്രചരണത്തിലേക്ക് കടന്ന് സംഘ്പരിവാറിന്റെ പ്രീണനം നേടിയെടുക്കുവാനും ഈ ഐടി വിദഗ്ധൻ യത്നിച്ചു. മഥുരയിലെയും കാശിയിലെയും പള്ളികൾ പൊളിക്കണമെന്ന് ആക്രോശിച്ചു. കേരളത്തിൽത്തന്നെ മതവിദ്വേഷ പ്രചാരണത്തിന്റെ പേരിലുള്ള കേസിൽ പ്രതിയാണ് ഈ ‘മഹാൻ’. ഈ മാന്യദേഹം സ്ഥാനാരോഹണം നടത്തി കഴിഞ്ഞതോടെ ബിജെപിയിൽ കലഹം മൂർച്ഛിക്കുകയാണ്. പാർട്ടി സംസ്ഥാന ആസ്ഥാനമായ കെ ജി മാരാർ ഭവന്‍ ഉമ്മറത്ത് ഏറ്റുമുട്ടൽ. മുൻ ജില്ലാ പ്രസിഡണ്ടിന്റെ 15 വർഷത്തെ അനധികൃത സമ്പാദ്യം അന്വേഷിക്കണമെന്നും രാജീവ് ചന്ദ്രശേഖറിനെ തോല്പിക്കുവാൻ കോൺഗ്രസിൽ നിന്ന് പണം വാങ്ങിച്ചുവെന്നുമുള്ള പോസ്റ്റർ യുദ്ധം.

പക്ഷേ സവർക്കറെയും ഗോൾവാള്‍ക്കറെയും പൂജിക്കുന്ന പ്രതിപക്ഷ നേതാവും ആർഎസ്എസ് ശാഖകൾക്ക് സുരക്ഷാ കവചമൊരുക്കിയെന്ന് ആത്മാഭിമാനം കൊള്ളുന്ന കെപിസിസി അധ്യക്ഷനും കോൺഗ്രസ് നേതാക്കളും കച്ചവടക്കാരനായ മാധ്യമ മുതലാളിക്കൊപ്പമാണ്. ബിജെപി ഐഡിയോളജി ഇല്ലാത്ത മാന്യപ്രഭു എന്നാണ് വി ഡി സതീശന്റെ നിരൂപണവും കണ്ടെത്തലും. പണത്തിനു മുന്നിൽ ഒന്നുമേ വിലപ്പോവില്ല എന്ന് കോൺഗ്രസുകാരും വിളിച്ചറിയിക്കുന്നു.‘ഒരു യൂദാസ് ജനിക്കുന്നു’ എന്ന കവിതയുടെ അവസാന ഭാഗത്ത് വയലാർ ഈ വരികൾ കുറിക്കുന്നൂ-‘പാതിരയാകാനൊരുങ്ങുമെനിക്കെന്നിൽയൂദാസ് ജനിക്കുന്നുവെന്നു തോന്നുന്നുവോ?ഒറ്റയ്ക്ക് നിന്നൊന്നു ചിന്തിച്ചു പോയ് ഞാൻഒറ്റികൊടുക്കപ്പെടുന്നൂ ജീസസുമാർ’ഒറ്റിക്കൊടുക്കുന്നവരുടെ പുതുകാല സന്തതികളായി കോൺഗ്രസും ബിജെപിയും മാറുന്ന കറുത്തകാലം ആവർത്തിക്കപ്പെടുകയാണ്. വലതുപക്ഷ രാഷ്ട്രീയത്തിൽ കച്ചവട മൂർച്ഛ അലറിയാർക്കുകയാണ്. നാം ജാഗ്രതയോടെ നിലയുറപ്പിക്കേണ്ട ഒരു ഘട്ടമാണിത്.",left
":കേരളവുമായുള്ള ബന്ധം ആജീവനാന്തം തുടരും; മലയാളത്തിൽ യാത്ര പറഞ്ഞ് ഗവര്‍ണര്‍, ടാറ്റ നൽകി എസ്എഫ്ഐ പ്രവര്‍ത്തകര്‍ -                - തിരുവനന്തപുരം: സംഭവബഹുലമായ അഞ്ച് വർഷത്തെ കാലാവധി പൂർത്തിയാക്കി ഗവർണർ ആരിഫ് മുഹമ്മദ് ഖാൻ കേരളത്തിൽ നിന്ന് മടങ്ങി. അവസാന ദിനത്തിലും അനിഷ്ടം സൂചിപ്പിച്ച് മുഖ്യമന്ത്രിയോ മന്ത്രിമാരോ രാജ്ഭവനിലെത്താൻ തയ്യാറായില്ല. വിമാനത്താവളത്തിലേക്കുള്ള വഴിയിൽ എസ്എഫ്ഐ പ്രവർത്തകർ ഗവർണ്ണർക്ക് ടാറ്റാ നൽകി. ബിഹാര്‍ ഗവര്‍ണറായാണ് ആരിഫ് മുഹമ്മദ് ഖാനെ നിയമിച്ചിരിക്കുന്നത്. കേരളം ഇതുവരെ കാണാത്ത പോരിനൊടുവിലാണ് ഗവർണറുടെ മടക്കം. യാത്രയാകുമ്പോഴും അനിഷ്ടം തീർന്നിട്ടില്ലെന്നാണ് മുഖ്യമന്ത്രിയും മന്ത്രിമാരും വ്യക്തമാക്കിയത്. തലസ്ഥാനത്തുണ്ടായിട്ടും മുഖ്യമന്ത്രി രാജ്ഭവനിലേക്ക് സൗഹൃദസന്ദർശനം പോലും നടത്തിയില്ല. മന്ത്രിമാരും പോയില്ല. ചീഫ് സെക്രട്ടറിയും കളക്ടറും രാജ്ഭവനിലെത്തി. സർക്കാറിനെ വിമർശിക്കാൻ ഏതറ്റംവരെയും പോകുന്ന ആരിഫ് മുഹമ്മദ് ഖാൻ  തീര്‍ത്തും സൗമ്യനായിട്ടായിരുന്നു മടങ്ങിയത്.

മലയാളത്തിൽ യാത്ര പറഞ്ഞാണ് ഗവര്‍ണര്‍ രാജ്ഭവനിൽ നിന്ന് തിരുവനന്തപുരം വിമാനത്താവളത്തിനുള്ളിലേക്ക് പോയത്. കേരളവുമായുള്ള ബന്ധം ആജീവനാന്തം തുടരുമെന്നും കേരളത്തിന് ഹൃദയത്തിൽ പ്രത്യേക സ്ഥാനം ഉണ്ടാകുമെന്നും തന്ന സ്നേഹത്തിന് നന്ദിയുണ്ടെന്നും രാജ്ഭവനിൽ നിന്ന് തിരുവനന്തപുരം വിമാനത്താവളത്തിലെത്തിയശേഷം ഗവര്‍ണര്‍ ആരിഫ് മുഹമ്മദ് ഖാൻ പ്രതികരിച്ചു. സർവകലാശാല വിഷയത്തിൽ ഒഴികെ സർക്കാരുമായി ഒരു പ്രശ്നവും ഉണ്ടായിരുന്നില്ല. ജസ്റ്റിസ് സദാശിവവുമായി തന്നെ താരതമ്യപ്പെടുത്തേണ്ടത് ഇല്ല. രണ്ടു പ്രവർത്തന ശൈലിയാണ്. മുഖ്യമന്ത്രിയും മന്ത്രിമാരും യാത്രയയപ്പിനെ എത്താത്തതിനെക്കുറിച്ചും ഗവര്‍ണര്‍ മറുപടി നൽകി. മുൻ പ്രധാനമന്ത്രി മൻമോഹൻ സിങിന്‍റെ നിര്യാണത്തെ തുടര്‍ന്നുള്ള ദുഃഖാചരണമായതിനാലാണ് ഔദ്യോഗിക യാത്രയയപ്പ് ഇല്ലാത്തതെന്ന് ഗവര്‍ണര്‍ പറഞ്ഞു. എന്നാൽ, അനൗപചാരികമായി മുഖ്യമന്തിയോ മന്ത്രിമാരോ എത്താത്തതിനെക്കുറിച്ച് ഈ സമയത്ത് ഒന്നും പറയുന്നില്ലെന്നും നല്ല വാക്കുകള്‍ പറഞ്ഞ് യാത്രയാവുകയാണെന്നും ഗവര്‍ണര്‍ പറഞ്ഞു.

വിമാനത്താവളത്തിലേക്കുള്ള വഴിയിൽ പേട്ടയിൽ വെച്ചാണ് എസ്എഫ്ഐ പ്രവർത്തകർ ഗവർണ്ണറെ ടാറ്റ കാണിച്ചു. പി സദാശിവം ഗവർണ്ണർ സ്ഥാനമൊഴിഞ്ഞപ്പോൾ വലിയ യാത്രയയപ്പാണ് സര്‍ക്കാര്‍ നൽകിയത്. മൻമോഹൻസിങിന്‍റെ മരണത്തെ തുടർന്നുള്ള ദു:ഖാചരണം മൂലം ആരിഫ് മുഹമ്മദ് ഖാന് ഔദ്യോഗിക യാത്രയപ്പ് നടത്താനാകില്ലെന്നാണ് സർക്കാർ വിശദീകരണം. മടങ്ങും മുമ്പ് രാജ്ഭവനിൽ ഗവർണർക്ക് ഗാർഡ് ഓഫർ ഓണർ ഉണ്ടായിരുന്നു. ഉന്നത വിദ്യാഭ്യാസ മേഖലയിലായിരുന്നു തന്‍റെ എതിർപ്പ് എന്ന് യാത്രയാകുമ്പോഴും ആരിഫ് മുഹമ്മദ് ഖാൻ പറയുന്നു. ഗവർണർ-സർക്കാർ പോര് മൂലം 13 സർവകലാശാലകളിൽ സ്ഥിരം വിസിമാരില്ല. രണ്ടിന് ചുമതലയേൽക്കുന്ന പുതിയ ഗവർണർ രാജേന്ദ്ര അർലേക്കറും ആരിഫ് മുഹമ്മദ് ഖാന്‍റെ പാത പിന്തുടരുമോ എന്നാണ് ഇനിയുള്ള ആകാംക്ഷ.

.ആരിഫ് മുഹമ്മദ് ഖാന് നാളെ യാത്രയയപ്പ്; പുതിയ കേരള ഗവ‍ർണർ പുതുവത്സര ദിനത്തിൽ സംസ്ഥാനത്തെത്തും

കേരള ഗവർണർക്ക് മാറ്റം, ആരിഫ് മുഹമ്മദ് ഖാൻ ബിഹാർ ഗവർണർ, രാജേന്ദ്ര വിശ്വനാഥ് അർലേകർ കേരളാ ഗവർണറാകും",right
"Kerala'ഇന്‍വെസ്റ്റ് കേരള ഗ്ലോബൽ സമ്മിറ്റ് നൽകുന്നത് വലിയ പ്രതീക്ഷ'; സംസ്ഥാന സർക്കാരിനെ പ്രശംസിച്ച് ഓർത്തഡോക്സ് സഭനാട്ടിൽ തൊഴിൽമേഖല വളർന്നാൽ കുടിയേറ്റം അവസാനിക്കുമെന്ന് ഓർത്തഡോക്സ് സഭ കൊച്ചി: ഇൻവെസ്റ്റ് കേരള ​ഗ്ലോബൽ സമ്മിറ്റ് വിജയകരമായി നടത്തിയ സംസ്ഥാന സർക്കാരിനെ പ്രശംസിച്ച് ഓർത്തഡോക്സ് സഭ. കേരളത്തെ നിക്ഷേപ സൗഹൃദ സംസ്ഥാനമാക്കാനുള്ള സർക്കാർ ശ്രമം ശ്ലാഘനീയമെന്ന് സഭാ സിനഡ് അഭിപ്രായപ്പെട്ടു. നാട്ടിൽ തൊഴിൽമേഖല വളർന്നാൽ കുടിയേറ്റം അവസാനിക്കും. അതുകൊണ്ടുതന്നെ പ്രവാസികളും പ്രതീക്ഷയോടെയാണ് കേരള ഗ്ലോബൽ സമ്മിറ്റിനെ കാണുന്നതെന്ന് സഭാ സിനഡ് പറഞ്ഞു.

നിക്ഷേപ താത്പര്യങ്ങൾ കൃത്യമായ ആസൂത്രണത്തിൽ നടപ്പിലാക്കിയാൽ കേരളത്തിലെ ഭാവിതലമുറ ശോഭനമാവുമെന്നും സഭാ സിനഡ് ചൂണ്ടിക്കാട്ടി. വികസനത്തിൻ്റെ കാര്യത്തിൽ സർക്കാരുകൾ കൈകോർക്കുന്നത് അഭിനന്ദനാർഹം. ഇൻവെസ്റ്റ് കേരള ​ഗ്ലോബൽ സമ്മിറ്റ് നൽകുന്നത് വലിയ പ്രതീക്ഷ. 1,52,905 കോടി രൂപയുടെ നിക്ഷേപസന്നദ്ധത പ്രശംസനീയമാണെന്നും സഭാ സിന്ഡ അറിയിച്ചു.

കേരളത്തിലേക്ക് കൂടുതൽ നിക്ഷേപങ്ങൾ കൊണ്ടുവരിക എന്ന ലക്ഷ്യത്തോടെ ഇക്കഴിഞ്ഞ 21, 22 തീയതികളിലായിരുന്നു ഇൻവെസ്റ്റ് കേരള ഗ്ലോബൽ സമ്മിറ്റ് സംഘടിപ്പിച്ചത്. 26 രാജ്യങ്ങളിലെ നയതന്ത്രപ്രതിനിധികൾ ഉച്ചകോടിയിൽ പങ്കെടുത്തിരുന്നു. സിംബാബ്‌വേ, ബഹ്റൈൻ, അബുദാബി തുടങ്ങിയ രാജ്യങ്ങളിലെ മന്ത്രിതലസംഘവും ഉച്ചകോടിയിൽ പങ്കെടുത്തു. ജർമനി, വിയറ്റ്നാം, നോർവേ, ഓസ്ട്രേലിയ, മലേഷ്യ, ഫ്രാൻസ് എന്നീ രാജ്യങ്ങളും ഉച്ചകോടിയിൽ പങ്കാളികളായി. ഷാർജ, അബുദാബി, ദുബായ് ചേംബർ ഓഫ് കൊമേഴ്സ്‌ ഉൾപ്പെടെയുള്ള വ്യവസായ, വാണിജ്യ സംഘടനകളും ഉച്ചകോടിക്കെത്തിയിരുന്നു. ഗ്ലോബൽ സമ്മിറ്റിലൂടെ നിക്ഷേപകര്‍ക്ക് ആത്മവിശ്വാസം നല്‍കാന്‍ കഴിഞ്ഞുവെന്ന് വ്യവസായ, നിയമ വകുപ്പ് മന്ത്രി പി രാജീവ് കഴിഞ്ഞ ദിവസം പ്രതികരിച്ചിരുന്നു. ഇന്‍വെസ്റ്റ് കേരള ആഗോള നിക്ഷേപക സംഗമം വന്‍ വിജയമായി മാറിയെന്നും അദ്ദേഹം അഭിപ്രായപ്പെട്ടിരുന്നു.

Content Highlights- Invest Kerala Global Summit; Orthodox Church praises the state government",left
"കേന്ദ്രബജറ്റില്‍  വയനാടിന് സഹായമില്ല, പരാമര്‍ശവുമില്ല, കേന്ദ്രം കാണിച്ച ക്രൂരത കേരളം മറക്കില്ലെന്ന് കെ രാജന്‍ -     - ത‍ൃശ്ശൂര്‍: കേന്ദ്ര ബജറ്റില്‍ വയനാട് ദുരന്തബാധിതരെ അവഗണിച്ചതിനെതിരെ റവന്യൂമന്ത്രി  കെ രാജന്‍ രംഗത്ത്. രാജ്യത്ത് ഒരു ജനതയോടും ചെയ്യരുതാത്ത ക്രൂരതയാണ് ബജറ്റിലൂടെ കേന്ദ്രം ചെയ്തത്.കഴിഞ്ഞ കൊല്ലത്തെ ഏറ്റവും വലിയ ദുരന്തങ്ങളിൽ ഒന്നാണ് ചൂരൽ മലയിൽ ഉണ്ടായത്.3 ഹൈ പ്രഖ്യാപിക്കപ്പെട്ട ദുരന്തങ്ങളിൽ ഒന്നാണ് ചൂരൽമലയിലേത്.ഇന്ത്യയിലെ പ്രധാനമന്ത്രി നേരിട്ട് എത്തി പരിശോധന നടത്തിയ സ്ഥലങ്ങളിൽ ഒന്ന് ചൂരൽമലയായിരുന്നു.വയനാട്ടിൽ പണം അനുവദിച്ചില്ലെന്ന് മാത്രമല്ല വയനാടിനെ ഒന്ന് പരാമർശിക്കാൻ പോലും കേന്ദ്രസർക്കാർ തയ്യാറായില്ല.ഒരു ജനതയോട് നടത്തുന്ന ക്രൂരമായി ഇടപെടലിന്‍റെ  ഭാഗമാണിതെന്നും അദ്ദേഹം പറഞ്ഞു

ഒരു കേന്ദ്രമന്ത്രി പറഞ്ഞത് കേരളം ദുർബലമെന്ന് പ്രഖ്യാപിച്ചാൽ കേരളത്തെ സഹായിക്കാം എന്നാണ്.ഒരു കേന്ദ്രമന്ത്രി പറയാൻ പാടുള്ള കാര്യമാണോ പറഞ്ഞത്.അതി ദുരന്തം അനുഭവിക്കുന്ന സ്ഥലങ്ങളിലെ മനുഷ്യരുടെ കടം എഴുതിത്തള്ളാനെങ്കിലും കേന്ദ്രം തയ്യാറാകണമായിരുന്നു.ഇക്കൊല്ലം തന്നെ അവസാന ദുരന്തബാധിതനെയും പൂർണമായും പുനരധിവസിപ്പിക്കുമെന്ന് കേരളം പറയുന്നു. കേന്ദ്ര ബജറ്റിന്‍റെ  അവഗണനയിലും കേരളം വയനാട് ജനതയ്ക്ക് ഉറപ്പ് നൽകുന്നു. കേന്ദ്രം കാണിച്ച ക്രൂരത കേരളം മറക്കില്ലെന്നും റവന്യൂമന്ത്രി പറഞ്ഞു",right
"ഹുറൂണ്‍ ഇന്ത്യ 2023ലെ സമ്പന്നരുടെ പട്ടികയിൽ മലയാളികളും ഹുറൂണ്‍ ഇന്ത്യ 2023ലെ സമ്പന്നരുടെ പട്ടിക പുറത്തിറക്കി. 31 മലയാളികളാണ് ഹുറൂണ്‍ ഇന്ത്യ പട്ടികയില്‍ ഇടം നേടിയത്. ആദ്യ 100ല്‍ എം.എ. യൂസഫലി (ലുലു), എസ്. ഗോപാലകൃഷ്ണന്‍ (ഇന്‍ഫോസിസ് ),ടി.എസ്. കല്യാണരാമന്‍ (കല്യാണ്‍ ജൂവലേഴ്‌സ്), ജോയ് ആലുക്കാസ് (ജോയ് ആലുക്കാസ്),സണ്ണി വര്‍ക്കി (ജെംസ് എജുക്കേഷന്‍) എന്നിവര്‍ ഇടം പിടിച്ചു.  2024ലെ ഹുറൂണ്‍ ആഗോള സമ്പന്നരുടെ പട്ടികയില്‍ കേരളം ആസ്ഥാനമായി പ്രവര്‍ത്തിക്കുന്ന ജോയ് ആലുക്കാസ്, കല്യാണ്‍ ജൂവലേഴ്‌സ് , വി-ഗാര്‍ഡ് ഇന്‍ഡസ്ട്രീസ്, മുത്തൂറ്റ് ഫിനാന്‍സ്,മലബാര്‍ ഗോള്‍ഡ് എന്നീ സ്ഥാപനങ്ങളും ഉള്‍പ്പെട്ടിട്ടുണ്ട്.

സമൂഹത്തിന് നല്‍കിയ നിസ്വാര്‍ഥ മാനുഷിക സംഭാവനകള്‍ പരിഗണിച്ച്, കേരളത്തില്‍ നിന്ന് 10 വ്യക്തികള്‍ ഹുറൂണ്‍ ഇന്ത്യ ഫിലാന്ത്രോപി ലിസ്റ്റ് 2023 ലും ഇടംപിടിച്ചു. 2023ലെ ഹുറൂണ്‍ ഇന്ത്യ 500 ലിസ്റ്റില്‍ കേരളത്തില്‍ നിന്ന് 4 കമ്പനികളാണുള്ളത്. അതില്‍ മുത്തൂറ്റ് ഫിനാന്‍സ് ആണ് ഏറ്റവും മുന്നില്‍. രാജ്യത്തിന് കൂടുതല്‍ യൂണികോണ്‍ കമ്പനികളെ സംഭാവന ചെയ്യാന്‍ പര്യാപ്തമാണ് സംസ്ഥാനമെന്ന് ഹുറൂണ്‍ ഇന്ത്യ ഫ്യുച്ചര്‍ യൂണികോണ്‍ ഇന്‍ഡക്‌സ് 2023 ചൂണ്ടിക്കാണിക്കുന്നു. സാം സന്തോഷ് (മെഡ്ജീനോം), അഭിലാഷ് കൃഷ്ണ (കെയര്‍സ്റ്റാക്ക്) എന്നിവരാണ് ഇക്കാര്യത്തില്‍ സംസ്ഥാനത്ത് മുന്‍നിരയില്‍. ഈ സഹസ്രാബ്ദത്തിലെ ഇന്ത്യയില്‍ നിന്നുള്ള ഏറ്റവും മികച്ച സ്ഥാപകരുടെ ഹുറൂണ്‍ ഇന്ത്യ ഫൗണ്ടേഴ്‌സ് ഓഫ് ദി മില്ലേനിയ 2023 പട്ടികയില്‍ ഫ്രഷ്റ്റുഹോമിന്റെ സ്ഥാപകനായ മാത്യു ജോസഫും ഇടംനേടി. ദേശീയതലത്തില്‍ 200 പേരാണ് ഈ പട്ടികയിലുള്ളത്.

Eng­lish Sum­ma­ry: Malay­alis also in the rich list of Hurun India 2023You may also like this video",left
"ഹൈക്കോടതി കടുപ്പിച്ചു, മാപ്പ് പറഞ്ഞ് ബോബി; 'മറ്റ് തടവുകാരുടെ പ്രശ്നങ്ങൾ കൊണ്ടല്ല പുറത്തിറങ്ങാതിരുന്നത്' -              - തൃശൂർ:ഹൈക്കോടതി കടുപ്പിച്ചതോടെ തലയൂരാൻ മാപ്പ് പറഞ്ഞ് വ്യവസായി ബോബി ചെമ്മണ്ണൂര്‍. സാങ്കേതിക പ്രശ്നം മൂലമാണ് ഇന്നലെ ജയിലിൽ നിന്ന് ഇറങ്ങാൻ കഴിയാതിരുന്നതെന്ന് ലൈം​ഗിക അധിക്ഷേപ കേസിൽ അറസ്റ്റിലായി ജയിൽ മോചിതനായ ബോബി ചെമ്മണ്ണൂർ പറഞ്ഞു. ഇന്ന് രാവിലെയാണ് റിലീസ് ഓ‍ഡർ എത്തിയത്. ഇന്നലെ എത്തുമെന്ന് പറഞ്ഞെങ്കിലും ആരും എത്തിയിരുന്നില്ല. പിന്നീടാണ് സാങ്കേതിക പ്രശ്നമാണെന്ന് അറിഞ്ഞതെന്നും ബോബി ചെമ്മണ്ണൂർ പറഞ്ഞു. ജയിൽ മോചിതനായ ശേഷം ഏഷ്യാനെറ്റ് ന്യൂസിനോട് പ്രതികരിക്കുകയായിരുന്നു ബോബി.

മറ്റു തടവുകാരുടെ പ്രശ്നങ്ങൾ ഉള്ളത് കൊണ്ടല്ല ജയിലിൽ നിന്ന് ഇറങ്ങാതിരുന്നത്. ഒരുപാട് പേർ ചെറിയ കേസുകളിൽ അകപ്പെട്ടവരുണ്ട്. നിവരവധി പേർ സഹായം ചോദിച്ചു. ബോച്ചെ ഫാൻസ് സഹായം ചെയ്തു വരുന്നുണ്ട്. അതിന് വേണ്ടി ഒരു കോടി രൂപ മാറ്റിവെച്ചിട്ടുണ്ട്. പക്ഷേ ഇതിനായി ജയിലിൽ നിന്ന് പുറത്തിറങ്ങാതെ ഇരുന്നിട്ടില്ലെന്നും ബോബി ചെമ്മണ്ണൂർ പറഞ്ഞു. കോടതിയെ ധിക്കരിച്ചിട്ടില്ല. കോടതിയോട് ബഹുമാനം മാത്രമാണുള്ളത്. ഒരാളെയും വിഷമിപ്പിക്കാൻ ഉദ്ദേശിച്ചിട്ടില്ല. ഏതെങ്കിലും തരത്തിൽ വേദനിച്ചിട്ടുണ്ടെങ്കിൽ മാപ്പ് ചോദിക്കുകയാണെന്നും ഭാവിയിൽ സംസാരിക്കുമ്പോൾ ശ്രദ്ധിക്കുമെന്നും ബോബി ചെമ്മണ്ണൂർ പറഞ്ഞു.

ഇനി ദ്വയാര്‍ത്ഥ പ്രയോഗങ്ങൾ ഉണ്ടാവില്ല. നിരുപാധികം മാപ്പുപറയുന്നു. ഈ പ്രശ്നങ്ങൾ ബിസിനസിനെ ബാധിച്ചിട്ടില്ല. ഒരാളെ വേദനിപ്പിക്കാൻ മനപ്പൂർവ്വം ഒന്നും പറഞ്ഞിട്ടില്ല. ഹണി റോസിനെ ഇനിയും ഉദ്ഘാടനത്തിന് വിളിക്കും. സെലിബ്രിറ്റിയെ വിളിച്ചതിലൂടെയുള്ള പബ്ലിസിറ്റി ആയിരുന്നു ലക്ഷ്യം. മറ്റൊന്നും ഉദ്ദേശിച്ചിട്ടില്ലെന്നും ബോബി ചെമ്മണ്ണൂർ പറഞ്ഞു.

'പൊലീസാണ്, നിങ്ങളുടെ മകൻ ഞങ്ങളുടെ കസ്റ്റഡിയിലുണ്ട്'; ഇങ്ങനെയൊരു ഫോൺ വന്നാലോ? വീഡിയോയുമായി യുവാവ്

://../?=188",right
"ഗുൽഫിഷ ഫാത്തിമ; ജയില്‍ ജീവിതത്തിന്റെ അഞ്ച് വര്‍ഷങ്ങള്‍ ഡല്‍ഹി പൊലീസ് കസ്റ്റ‍ഡിയിലെടുത്തതിന്റെ അഞ്ചുവർഷം പൂർത്തിയാകുന്നതിന് ആഴ്ചകൾക്ക് മുമ്പ്, ചെറിയ പെരുന്നാളിനും മുമ്പ് ഗുൽഫിഷ ഫാത്തിമ തന്റെ കൂട്ടുകാർക്കെഴുതിയ കത്ത് ‘ദ വയർ’ എന്ന ഓൺലൈൻ പോർട്ടൽ പ്രസിദ്ധീകരിച്ചിരുന്നു. അവൾ എഴുതുന്നു: “ഒരു രാത്രിയിൽ ഞാൻ ടിവിയിൽ വാർത്തകളും സംവാദങ്ങളും കാണുകയാണ്. രാജ്യത്ത് നിലവിലുള്ള സ്വേച്ഛാധിപത്യ രാഷ്ട്രീയ ഭരണകൂടമല്ല, ഒരു പ്രത്യേക വിഭാഗമാളുകളാണ് നിങ്ങളെ ചൂഷണം ചെയ്തതും അപമാനിക്കുന്നതും പീഡിപ്പിക്കുന്നതുമെന്ന പ്രതീതി സമൂഹത്തിൽ സൃഷ്ടിക്കുന്നതിന് മുഖ്യധാരാ മാധ്യമങ്ങൾ ശ്രമിക്കുന്നു എന്നാണ് ആ രാത്രി വീണ്ടും എനിക്ക് തോന്നിയത്. അസുഖകരമായ എന്തുസംഭവിച്ചാലും അതിന്റെ ഏക കാരണം ഒരു പ്രത്യേക സമൂഹമാണെന്ന് പക്ഷപാതപരമായി ചിത്രീകരിക്കാൻ മാധ്യമങ്ങൾ ശ്രമിക്കുന്നു.

ഇന്ത്യയിലെ പൊതുസമൂഹം സഹജമായി അസഹിഷ്ണുക്കളോ അക്രമാസക്തമോ അല്ലെന്നാണ് ഞാൻ ഉറച്ചു വിശ്വസിക്കുന്നത്. വളരെയധികം ധ്രുവീകരിക്കപ്പെട്ട ഒരു ലോകത്ത് ഐക്യത്തിനുവേണ്ടി പരിശ്രമിക്കുന്ന ആളുകളെ കാണുമ്പോൾ ആശ്വാസം തോന്നുന്നു. ഒരു കാര്യം കൂടി എനിക്ക് തോന്നിയിട്ടുണ്ട്. മതവും രാഷ്ട്രീയവും എപ്പോഴും സമാന്തരമായി പോകുന്നു എന്നതാണത്. കഴിഞ്ഞതവണ കോടതി മുറിയിൽ വച്ച് പിതാവിനെ കണ്ടുമുട്ടുമ്പോൾ അദ്ദേഹത്തിന്റെ വാക്കുകൾക്ക് വിങ്ങലുണ്ടായിരുന്നു. എന്തുകൊണ്ടാണത് എന്ന ചോദ്യത്തിന് മോശമായതെന്തോ സംഭവിക്കാൻ പോകുന്നു എന്ന് ഞാൻ എപ്പോഴും ഭയപ്പെടുന്നു എന്നായിരുന്നു പിതാവിന്റെ മറുപടി.’

ലോകം കോവിഡിന്റെ പിടിമുറുക്കത്തിൽ പെട്ടുപോകുന്നതിന് മുമ്പായിരുന്നു പൗരത്വ ഭേദഗതി നിയമത്തിനെതിരായ പ്രക്ഷോഭങ്ങൾ കൊണ്ട് ഇന്ത്യ പ്രക്ഷുബ്ധമായത്. 2019 ഡിസംബറിൽ മരംകോച്ചുന്ന മഞ്ഞുകാലത്ത് ഡൽഹിയിലെ സമരമുഖങ്ങളിൽ ആ യുവതി സജീവ സാന്നിധ്യമായി. ആ സമരകാലത്താണ് ഗുൽഫിഷ ഫാത്തിമ സമൂഹത്തിന്റെ ശ്രദ്ധാകേന്ദ്രമായത്. അതോടൊപ്പം ഡൽഹിയിലെ അധികാര പ്രമാണിമാരുടെ കണ്ണിലെ കരടായും മാറിയിരുന്നു.കോവിഡ് വ്യാപകമാവുകയും പിന്നൊരുക്കങ്ങളെക്കുറിച്ച് ഒന്നുമാലോചിക്കാതെ പ്രധാനമന്ത്രി നരേന്ദ്ര മോഡി അടച്ചുപൂട്ടൽ പ്രഖ്യാപിക്കുകയും ചെയ്തതിന് പിന്നാലെ പൗരത്വ ഭേദഗതി നിയമത്തിനെതിരായ പ്രക്ഷോഭങ്ങൾ ദുർബലമായി. പക്ഷേ ജനം രോഗത്താൽ വലയുകയും അടച്ചുപൂട്ടലിന്റെ ദുരിതങ്ങൾ പേറുകയും ചെയ്യുമ്പോഴും പൗരത്വ ഭേദഗതി നിയമത്തിനെതിരായ സമരത്തിന്റെ മുന്നണിപ്പോരാളികളെത്തേടി പൊലീസ് ഉൾപ്പെടെ അധികാരത്തിന്റെ കൂലിപ്പടയാളികൾ അലഞ്ഞു നടക്കുകയായിരുന്നു. അങ്ങനെയാണ് 2020 ഏപ്രിൽ ഒമ്പതാം തീയതി മറ്റു പലരെയും പോലെ ഗുൽഫിഷയും കസ്റ്റഡിയിലാകുന്നത്. കോവിഡിന്റെ കർശനമായ നിയന്ത്രണങ്ങൾ നിലനിൽക്കുമ്പോൾ 26 കാരിയായ ഗുൽഫിഷയെയും കൊണ്ട് കോടതികളിൽ നിന്നും കോടതികളിലേക്കും ചോദ്യം ചെയ്യാനെന്ന പേരിൽ പൊലീസ് സ്റ്റേഷനുകളിൽ നിന്ന് പൊലീസ് സ്റ്റേഷനുകളിലേക്കും സഞ്ചരിക്കുന്നതിന് ഒരു നിയന്ത്രണവും ഉണ്ടായില്ല. രണ്ടാഴ്ചയിലധികം നീണ്ട ചോദ്യം ചെയ്യലുകൾക്കുശേഷം ഏപ്രിൽ 29ന് ആരംഭിച്ച തടവുജീവിതമാണ് അഞ്ചുവർഷം പൂർത്തിയാക്കുന്നത്. കസ്റ്റഡിയിലെടുത്ത തീയതിയാണ് കണക്കിലെടുക്കുന്നതെങ്കില്‍ ഏപ്രില്‍ എട്ടിന് അഞ്ചുവര്‍ഷം പൂര്‍ത്തിയായി.

ഡൽഹിയിൽ പൗരത്വ ഭേദഗതി നിയമത്തിനെതിരായ പ്രക്ഷോഭത്തിൽ പങ്കെടുത്തതിനും കേന്ദ്ര സർക്കാരിന്റെ ഫാസിസ്റ്റ് നയങ്ങളിൽ പ്രതിഷേധിച്ചതിനും ജയിലിൽ അടയ്ക്കപ്പെട്ട ഒരേ ഒരാളല്ല ഗുൽഫിഷ. പൗരത്വ ഭേദഗതി നിയമത്തിനെതിരായ സമരത്തെ തകർക്കുന്നതിന് 2020 ഫെബ്രുവരിയിൽ തീവ്രഹിന്ദുത്വ സംഘടനകൾ സൃഷ്ടിച്ച ഡൽഹി കലാപത്തിന്റെ പേരിലും നിരവധിപേർ കുറ്റാരോപിതരായി തടവിലടയ്ക്കപ്പെട്ടു. ദേവാംഗന കലിത, നടാഷ നർവാൾ, ഉമർ ഖാലിദ്, ഷർജീൽ ഇമാം, ഖാലിദ് സെയ്ഫി, മീരാൻ ഹൈദർ എന്നിങ്ങനെ ആ പട്ടിക നീളുകയാണ്. ഇതിൽ ചിലർക്കെല്ലാം ജാമ്യം കിട്ടിയെങ്കിലും ഗുൽഫിഷ ഉൾപ്പെടെയുള്ളവർ തടവിൽ തുടരുന്നു.

ഭീമാ കൊറേഗാവ് കേസിൽ ഇരുപതോളം പേരെ യുഎപിഎ ഉൾപ്പെടെ ചുമത്തി ജയിലിൽ അടച്ചു. അവരിൽ ചിലർ നീണ്ട കാലത്തെ നിയമ പോരാട്ടത്തിനൊടുവിൽ ജാമ്യം ലഭിച്ചു പുറത്തിറങ്ങിയെങ്കിലും പത്തിലധികം പേർ ഇപ്പോഴും മഹാരാഷ്ട്രയിലെ വിവിധ ജയിലുകളിൽ കഴിയുന്നു. സ്റ്റാന്‍ സ്വാമി എന്ന ക്രിസ്തീയ പുരോഹിതൻ ജയിലിൽ നേരിട്ട നിഷ്ഠൂരമായ പീഡനങ്ങളെ തുടർന്ന് മരിച്ചു. മാവോയിസ്റ്റ് ബന്ധം ആരോപിച്ച് 2014ൽ അറസ്റ്റ് ചെയ്യപ്പെട്ട സാമൂഹ്യപ്രവർത്തകൻ ജി എൻ സായിബാബ എട്ട് വർഷത്തിലധികമാണ് വിചാരണത്തടവുകാരനായും ശിക്ഷിക്കപ്പെട്ടും ജയിലിൽ കഴിഞ്ഞത്. യുഎപിഎ ഉൾപ്പെടെയുള്ള കരിനിയമങ്ങൾ ചുമത്തിയ കേസിന്റെ അടിസ്ഥാനത്തിൽ 2017ൽ മഹാരാഷ്ട്രയിലെ കോടതി ജീവപര്യന്തം തടവിന് അദ്ദേഹത്തെ ശിക്ഷിച്ചിരുന്നു. എന്നാൽ 2022 ഒക്ടോബർ 14ന് സായിബാബയ്ക്കെതിരെ ചുമത്തിയ യുഎപിഎ ബോംബെ ഹൈക്കോടതി റദ്ദാക്കി. ഇതിനെതിരെ സർക്കാർ നൽകിയ ഹർജിയെത്തുടർന്ന് ഹൈക്കോടതി വിധി സുപ്രീം കോടതി റദ്ദാക്കുകയും കേസ് പുനഃപരിശോധിക്കുന്നതിന് നിർദേശിക്കുകയും ചെയ്തു.

2024 മാർച്ച് അഞ്ചിന് സായിബാബ ഉൾപ്പെടെ പ്രതിചേർക്കപ്പെട്ട അഞ്ചുപേർക്കെതിരെയുമുള്ള ശിക്ഷ റദ്ദാക്കിയതിനെത്തുടർന്ന് അവർ ജയിൽ മോചിതരായി. അംഗപരിമിതിയുടെ പരിഗണനകൾ ഒന്നും കിട്ടാതെ ജയിൽവാസം അനുഭവിക്കേണ്ടിവന്ന ജി എൻ സായിബാബ 2024 ഒക്ടോബർ 12ന് അന്തരിക്കുകയും ചെയ്തു. ഇത്തരം സാഹചര്യങ്ങൾ മനസിലുണ്ടായതിനാലാകണം ഗുൽഫിഷയുടെ പിതാവ് കോടതി മുറിയിൽ അവരെ കണ്ടുമുട്ടിയപ്പോൾ തന്റെ ആശങ്ക പങ്കുവച്ചത്. പൗരത്വ ഭേദഗതി നിയമത്തിനെതിരെ പ്രതിഷേധിച്ച പ്രവര്‍ത്തകരോട് എതിരാളികളെ നേരിടുന്നതിനുള്ള വസ്തുക്കൾ (കല്ല്, ചില്ലുകഷണങ്ങള്‍, മുളകുപൊടി, വടികള്‍ തുടങ്ങിയവ) സംഭരിക്കുന്നതിന് ആഹ്വാനം ചെയ്തു, ഗതാഗതം തടസപ്പെടുത്തി എന്നിങ്ങനെ കുറ്റങ്ങളാണ് ഗുൽഫിഷയ്ക്കുമേൽ ചുമത്തിയത്. ഇതിനാകട്ടെ വ്യക്തമായ സാക്ഷിമൊഴികള്‍ ഹാജരാക്കിയിട്ടില്ല. അജ്ഞാത സാക്ഷികളുടെ മൊഴിയെന്നായിരുന്നു കുറ്റപത്രത്തില്‍ രേഖപ്പെടുത്തിയത്.

ഇത്തരം കുറ്റങ്ങൾ ചുമത്തപ്പെട്ടവർക്ക് ജാമ്യം അനുവദിക്കണമെങ്കിൽ കീഴ്‌ക്കോടതികൾ അപേക്ഷ തള്ളണമെന്ന കീഴ്‌വഴക്കത്തെ തുടർന്ന് 2022 മേയിലാണ് അവർ ഡൽഹി ഹൈ ക്കോടതിയിൽ ജാമ്യത്തിനുവേണ്ടിയുള്ള അപ്പീൽ ഹർജി നൽകുന്നത്. മൂന്നുവർഷത്തോളമായി ഗുല്‍ഫിഷയുടെ ജാമ്യാപേക്ഷ ഡൽഹി ഹൈ ക്കോടതിയിലെ വിവിധ ബെഞ്ചുകളിൽ പരിഗണിക്കപ്പെടാതെ പോവുകയായിരുന്നു. ജഡ്ജിമാരുടെ സ്ഥലംമാറ്റം, കേസ് മാറ്റിവയ്ക്കൽ എന്നിങ്ങനെ കാരണങ്ങളാണ് ജാമ്യം പരിഗണിക്കുന്നത് നീണ്ടുപോയതിന് കാരണമായി നിരത്തപ്പെടുന്നത്. 26-ാമത്തെ വയസിൽ ജയിലിലടയ്ക്കപ്പെട്ട അവർ 31-ാം വയസിലും അവിടെത്തന്നെ തുടരുകയാണ്.

വിചാരണയില്ലാതെ കുറ്റാരോപിതരെ അനിശ്ചിതകാലത്തേക്ക് തടവിലിടാൻ പാടില്ലെന്ന് കീഴ്‌ക്കോടതികൾ മുതൽ സുപ്രീം കോടതി വരെയുള്ള നീതിപീഠങ്ങൾ പലതവണ വിധി പുറപ്പെടുവിച്ചിരുന്നുവെങ്കിലും കേന്ദ്രസർക്കാരിന്റെ ജനവിരുദ്ധ നയങ്ങൾക്കും ഫാസിസ്റ്റ് നടപടികൾക്കും സവർണ മനോഭാവത്തിനും എതിരായ പ്രക്ഷോഭങ്ങളിൽ പങ്കെടുത്ത എത്രയോ പേർ ഇപ്പോഴും വിചാരണ പോലുമില്ലാതെ ജയിലിൽ തുടരുകയാണ്. അതിലൊരാളായി അഞ്ചുവർഷത്തിലധികം നീണ്ട തടവറ വാസത്തിന്റെ അനുഭവവുമായി ഗുൽഫിഷ ഫാത്തിമയും.

ഈ കുറിപ്പിന്റെ ആദ്യ ഭാഗത്ത് സൂചിപ്പിച്ച ഗുൽഫിഷ, സുഹൃത്തിനെഴുതിയ കത്ത് വിഖ്യാതമായ കവിത ഉദ്ധരിച്ചുകൊണ്ടാണ് അവസാനിപ്പിക്കുന്നത്:‘വരൂ ഈ കൊല്ലപ്പെട്ട നഗരത്തിൽ എന്താണ് അവശേഷിക്കുന്നത് എന്ന് കാണിച്ചുതരാം.ഇവ സഫയിലെ ജനങ്ങളുടെ ഖബറുകളാണ്

ഇവ സിദ്ദിഖിലെ ആളുകളുടെ കുഴിമാടങ്ങളാണ്.എന്റെ പ്രിയേ ഇന്നത്തേക്ക് സങ്കടപ്പെടരുത്’.

നഗരങ്ങളെയും ഗ്രാമങ്ങളെയും വെറുപ്പിന്റെയും മതസ്പർധയുടെയും അരങ്ങാക്കി മാറ്റുകയും അതിനെതിരെ പോരാടുന്നവരെ തടവിലിടുകയും ചെയ്യുന്ന, ശവക്കല്ലറകളിൽ ഒടുക്കുന്ന ഭരണകൂട നടപടികൾ തുടരുമ്പോൾ, മറക്കാത്ത പേരുകളിൽ ഒന്നായി ഗുല്‍ഫിഷ, അവളുടെ ജയിൽ ജീവിതത്തിന്റെ അഞ്ചുവർഷങ്ങൾ പൂർത്തിയാക്കുകയാണ്.",left
"Nationalതെലങ്കാനയിൽ ടണൽ തകർന്നുളള അപകടം: എട്ട് പേർ കുടുങ്ങികിടക്കുന്നു, രക്ഷാദൗത്യത്തിന് സൈന്യം ഇറങ്ങിതുരങ്കത്തിനകത്ത് കുടുങ്ങിക്കിടക്കുന്നവരുമായി ആശയവിനിമയം നടത്താൻ ഉദ്യോ​ഗസ്ഥർക്ക് കഴിഞ്ഞിട്ടില്ല ഹൈദരാബാദ്: തെലങ്കാനയിലെ ശ്രീ ശൈലം ഡാമിന് സമീപത്ത് ടണൽ തകർന്നുളള അപകടത്തിൽ ഇന്നും രക്ഷാദൗത്യം തുടരും. സൈന്യം രക്ഷാദൗത്യത്തിൻ്റെ ചുമതല ഏറ്റെടുത്തിട്ടുണ്ട്. അപകടത്തെ തുടർന്ന് പ്രധാനമന്ത്രി നരേന്ദ്ര മോദി തെലങ്കാന മുഖ്യമന്ത്രി രേവന്ത് റെഡ്ഡിയെ ഫോണിൽ വിളിച്ച് സംസാരിച്ചു. നിലവിലെ സാഹചര്യം ചോദിച്ച് അറിഞ്ഞ മോദി തൊഴിലാളികളെ രക്ഷപ്പെടുത്തുന്നതിനായി കേന്ദ്രത്തിന്റെ എല്ലാ സഹായവും ഉണ്ടാകുമെന്ന് വാ​ഗ്ദാനം ചെയ്തു.

ടണലിനകത്ത് ഇനിയും എട്ടു പേർ കുടുങ്ങികിടക്കുന്നതായാണ് റിപ്പോർട്ട്. ഉത്തർപ്രദേശ് സ്വദേശികളായ പ്രോജക്ട് എഞ്ചിനീയർ മനോജ് കുമാർ, ഫീൽഡ് എഞ്ചിനീയർ ശ്രീ നിവാസ്, ജാർഖണ്ഡ് സ്വദേശികളായ സന്ദീപ് സാഹു, ജഗ്ത സെസ്, സന്തോഷ് സാഹു, അനുജ് സാഹു, ജമ്മു കശ്മീർ സ്വദേശിയായ സണ്ണി സിംഗ്, പഞ്ചാബ് സ്വദേശിയായ ഗുർപ്രീത് സിംഗുമാണ് ടണലിനകത്ത് കുടുങ്ങി കിടക്കുന്നത് എന്ന് ഉദ്യോ​ഗസ്ഥർ അറിയിച്ചു.

തുരങ്കത്തിനകത്ത് കുടുങ്ങിക്കിടക്കുന്നവരുമായി ആശയവിനിമയം നടത്താൻ ഉദ്യോ​ഗസ്ഥർക്ക് കഴിഞ്ഞിട്ടില്ല. തകർച്ചയുടെ കൃത്യമായ കാരണം എന്താണെന്ന് വ്യക്തമായിട്ടില്ല. ജയപ്രകാശ് അസോസിയേറ്റ്സ് ലിമിറ്റഡും റോബിൻസ് ഇന്ത്യ ലിമിറ്റഡും ചേർന്നാണ് ടണലിനകത്ത് നിർമാണ പ്രവർത്തനങ്ങൾ നടത്തുന്നതെന്ന് അധികൃതർ പറഞ്ഞു.

'കുടുങ്ങികിടന്നവരിൽ എട്ടു പേരാണ് ഉളളത്. അവരെ സുരക്ഷിതമായി കൊണ്ടുവരാൻ രക്ഷാദൗത്യം ആരംഭിച്ചിട്ടുണ്ട്. തുരങ്കത്തിന്റെ പത്ത് മീറ്ററോളമാണ് തകർന്നത്, 200 മീറ്ററോളം ചെളി നിറഞ്ഞിരിക്കുകയാണ്', മുതിർന്ന ഉദ്യോ​ഗസ്ഥൻ പറഞ്ഞു. മണ്ണിടിഞ്ഞപ്പോൾ 51തൊഴിലാളികൾ തുരങ്കത്തിലുണ്ടായിരുന്നുവെന്ന് നാഗർകുർണൂൽ പൊലീസ് സൂപ്രണ്ട് വൈഭവ് ഗെയ്‌ക്‌വാദ് പറഞ്ഞു. അവരിൽ 43 പേർ സുരക്ഷിതരായി പുറത്തിറങ്ങി. 14 കിലോമീറ്റർ ചുറ്റളവിൽ തുരങ്കത്തിനുള്ളിലെ മേൽക്കൂര മൂന്ന് മീറ്ററോളം താഴ്ന്നുവെന്നും വൈഭവ് ഗെയ്‌ക്‌വാദ് വ്യക്തമാക്കി.

ശ്രീശൈലം ഡാമിന്റെ പിന്നിലായുള്ള ടണലിന്റെ ഒരു ഭാഗമാണ് ഇന്നലെ തകര്‍ന്നത്. നാഗര്‍കുര്‍ണൂല്‍ ജില്ലയിലെ അംറാബാദില്‍ ശ്രീശൈലം ലെഫ്റ്റ് ബാങ്ക് കനാലിന്റെ നിര്‍മ്മാണത്തിലിരിക്കുന്ന ഭാഗത്താണ് തുരങ്കം സ്ഥിതി ചെയ്യുന്നത്. അറ്റകുറ്റപണികള്‍ക്കായാണ് തൊഴിലാളികള്‍ ടണലില്‍ ഇറങ്ങിയത്. തൊഴിലാളികൾ പാറപൊട്ടിച്ചുകൊണ്ടിരിക്കെയാണ് മണ്ണ് ഇടിയുകയായിരുന്നു.

കൃഷ്ണ നദിയിലെ വെള്ളപ്പൊക്കം നിയന്ത്രിക്കുന്നതിനായി നിര്‍മിച്ച ശ്രീശൈലം അണക്കെട്ടില്‍ നിന്നും 50.75 കിലോമീറ്റര്‍ നീളമുള്ള തുരങ്കങ്ങള്‍ നിര്‍മിച്ച് ഫ്ലൂറൈഡ് ബാധിത മേഖലകളായ നാഗര്‍ കര്‍ണൂല്‍,നഗല്‍കോണ്ട ജില്ലകളിലേക്കു വെള്ളമെത്തിക്കുന്ന വമ്പന്‍ പ്രോജകടാണിത്. 2006 ല്‍ ബോറിങ് തുടങ്ങിയെങ്കിലും പാറകളുടെ ഉറപ്പും അപകടങ്ങളും കാരണം ഇതുവരെ 14 മീറ്റര്‍ ദൂരം മാത്രമേ തുരങ്കം നിര്‍മിക്കാന്‍ കഴിഞ്ഞിട്ടുള്ളൂ.

Content Highlights: Eight Workers Feared Trapped As Tunnel Collapses In Telangana",left
"Keralaകാക്കനാട് കസ്റ്റംസ് ക്വാർട്ടേഴ്‌സില്‍ അഴുകിയ നിലയിൽ രണ്ട്‌ പേരുടെ മൃതദേഹങ്ങള്‍; ജീവനൊടുക്കിയതെന്ന് സംശയംജാര്‍ഖണ്ഡ് സ്വദേശിയായ ഐആര്‍എസ് ഉദ്യോഗസ്ഥന്റെ വസതിയിലാണ് മൃതദേഹങ്ങള്‍ കണ്ടെത്തിയത് കൊച്ചി: എറണാകുളം കാക്കനാട്  ടിവി സെന്ററില്‍ കസ്റ്റംസ് ക്വാര്‍ട്ടേഴ്‌സില്‍ രണ്ട് പേരുടെ മൃതദേഹങ്ങള്‍ കണ്ടെത്തി. ജാര്‍ഖണ്ഡ് സ്വദേശിയായ ഐആര്‍എസ് ഉദ്യോഗസ്ഥന്റെ വസതിയിലാണ് മൃതദേഹങ്ങള്‍ കണ്ടെത്തിയത്.  വീടിന്റെ വാതില്‍ തുറക്കാനുള്ള ശ്രമത്തിലാണ് പൊലീസ്. അഴുകിയ നിലയിലാണ് മൃതദേഹങ്ങള്‍.

ജാര്‍ഖണ്ഡ് സ്വദേശിയും എറണാകുളം കസ്റ്റംസ് അഡിഷണല്‍ കമ്മീഷണര്‍ മനീഷ് വിജയിയെയും സഹോദരി ശാലിനി വിജയിയെയുമാണ് വീട്ടില്‍ മരിച്ച നിലയില്‍ കണ്ടെത്തിയത്. മൃതദേഹങ്ങള്‍ കണ്ടെടുക്കുമ്പോള്‍ തൂങ്ങിയ നിലയിലായിരുന്നു. അമ്മയും ഇവര്‍ക്കൊപ്പമാണ് താമസിക്കുന്നത്. അമ്മയ്ക്കായി പൊലീസ് തിരച്ചില്‍ നടത്തുകയാണ്. വീടിനുള്ളില്‍ നിന്നും രൂക്ഷഗന്ധം ഉയര്‍ന്നതോടെ സഹപ്രവർത്തകർ പൊലീസിനെ അറിയിക്കുകയായിരുന്നു. മനീഷ് രണ്ടാഴ്ചയായി അവധിയില്‍ ആയിരുന്നു. അവധി കഴിഞ്ഞിട്ടും എത്താതെ വന്നതോടെ സഹപ്രവർത്തകർ അന്വേഷിച്ചു വരികയായിരുന്നു

മൃതദേഹങ്ങള്‍ക്ക് ദിവസങ്ങളുടെ പഴക്കം ഉണ്ടെന്നാണ് വിവരം. പ്രദേശത്ത് ദുർഗന്ധം നിലനില്‍ക്കുന്നുണ്ടായിരുന്നു. മാലിന്യത്തില്‍ നിന്നുള്ള ഗന്ധമാവാമെന്നാണ് കരുതിയതെന്ന് പ്രദേശവാസികള്‍ പറയുന്നു.  മനീഷിന്റെ മൃതദേഹം മുൻവശത്തെ കിടപ്പുമുറിയിലും ശാലിനിയുടേത് പിൻവശത്തെ കിടപ്പുമുറിയിലുമാണ് കണ്ടെത്തിയത്. ഫൊറൻസിക് സർജൻ എത്തിയ ശേഷമായിരിക്കും പൊലീസ് വീട്ടിൽ പരിശോധന നടത്തുക.

(ജീവിതത്തിലെ വിഷമസന്ധികള്‍ക്ക് ആത്മഹത്യയല്ല പരിഹാരം. സമ്മര്‍ദ്ദങ്ങള്‍ അതിജീവിക്കാന്‍ സാധിച്ചേക്കില്ലെന്ന ആശങ്കയുണ്ടാകുമ്പോള്‍ മാനസികാരോഗ്യ വിദഗ്ധരുടെ സഹായം തേടുക, അതിജീവിക്കാന്‍ ശ്രമിക്കുക. 1056 എന്ന നമ്പറില്‍ വിളിക്കൂ, ആശങ്കകള്‍ പങ്കുവെയ്ക്കൂ)

Content Highlights: bodies of two people were found at Kakkanad Customs Quarters",left
"ജോലിക്കുപകരിക്കാത്ത എന്റെ UGC NET സർട്ടിഫിക്കറ്റ്ഇപ്പോൾ നിയമപോരാട്ടത്തിലെ ഒരായുധമാണ്… 2004- ൽ, മലയാളഭാഷയിൽ എനിക്ക് UGC NET ലഭിച്ചപ്പോൾ, പോസ്റ്റുഗ്രാജുവേഷന് ഒപ്പമുണ്ടായിരുന്ന സുഹൃത്തുക്കളെല്ലാം ഉറപ്പിച്ചുപറഞ്ഞു; നീ SC  വിഭാഗമായതുകൊണ്ട് ഉറപ്പായും കോളേജിൽത്തന്നെ ജോലി കിട്ടുമെന്ന്. എന്നാൽ ജീവിതത്തിലെ യാഥാർത്ഥ്യം മറ്റൊന്നായിരുന്നു.
കേരളത്തിൽ ക്രിസ്ത്യൻ സഭകളും നായർ സർവീസ് സൊസൈറ്റിയും എസ്.എൻ.ഡി.പിയുമൊക്കെ നടത്തുന്ന കോളേജ് അധ്യാപക ഇൻറർവ്യൂകളിൽ പലവട്ടം പങ്കെടുത്തിട്ടുണ്ട്. എന്നാൽ SC സർട്ടിഫിക്കറ്റുള്ള ഒരാളെയും അവർ ഒപ്പം നിർത്താറില്ലെന്നുമാത്രമല്ല, മാറ്റിനിർത്തണം എന്നായിരുന്നു അത്തരം സ്ഥാപനങ്ങളുടെ അടിസ്ഥാന പ്രമാണം. ഇൻറർവ്യൂകൾ അറിവ് പരീക്ഷിക്കുന്നതിനായിരുന്നില്ല, മറിച്ച് സാമ്പത്തികശേഷിയുടെ അന്വേഷണം മാത്രമാണ് എല്ലായിടത്തും നടന്നിരുന്നത്.
Read:ഗോമൂ​ത്രം കൊണ്ട് പനി മാറ്റുന്ന ഐ.ഐ.ടി ഡയറക്ടറും യു.ജി.സിയുടെ ഗവേഷണവിദ്യകളും
ഇന്റർവ്യൂവിൽ സംഭവിക്കുക ഇതാണ്: ഒരു പ്യൂണിനെ പുറത്തേക്കുവിട്ട് എല്ലാവർക്കും ഓരോ തുണ്ടുകടലാസ് നൽകും. നിയമനം ലഭിച്ചാൽ നിങ്ങൾ എത്ര രൂപ കോഴ നൽകുമെന്ന് എഴുതിക്കൊടുക്കണം. തികച്ചും പ്രാകൃതമായ നിയമന സമ്പ്രദായം.കോഴ കൊടുക്കാൻ സാമ്പത്തികശേഷിയുള്ള ദലിതർ ഇല്ല എന്നത് മാത്രമല്ല, വരേണ്യരുടെ സ്ഥാപനത്തിൽ പാരമ്പര്യമായി തുടരുന്ന അയിത്തം മൂലം, കോഴ കൊടുത്താലും ദലിതർക്ക്  ജോലി കൊടുക്കില്ല എന്നതാണ് ഇക്കാലമത്രയും അനുഭവത്താൽ മനസ്സിലാക്കാൻ കഴിഞ്ഞ യാഥാർത്ഥ്യം.
എസ്.സി /എസ്.ടി വിഭാഗങ്ങളെ പൊതുജീവിതത്തിൽ നിന്ന് പരമാവധി ആട്ടിയോടിക്കുക എന്നതാണ് ഇന്ത്യയിൽ എല്ലായിടത്തെയും പോലെ കേരളത്തിന്റെയും  ജാതിധർമ്മം. ആ അനീതി  അതേപടി ഇക്കാലത്തും കേരളത്തിലെഎയിഡഡ് മേഖലയിലെ അധ്യാപക- അനധ്യാപക നിയമനങ്ങളിൽ തുടർന്നുപോരുന്നു. എയ്ഡഡ് മേഖലയിൽ ശമ്പളവും പെൻഷനും ഇതര ഗ്രാൻഡുകളും പൊതു ഖജനാവിൽ നിന്നാണ് ചെലവാക്കുന്നത്. പൊതു സമൂഹത്തിൻ്റെ നികുതിപ്പണമുപയോഗിച്ച് നിലനിൽക്കുന്ന ഇത്തരം സ്ഥാപനങ്ങൾ സമൂഹത്തിൻ്റെ അടിത്തട്ടിലെ  മനുഷ്യരെ പൂർണമായും ആട്ടിയകറ്റിക്കൊണ്ടിരിക്കുന്നത് ഒരു ജനാധിപത്യ രാജ്യത്തിന് ഒട്ടും ചേർന്നതല്ല.
Read:യു.ജി.സിയും ആടുജീവിതവും
എന്നോടൊപ്പം പോസ്റ്റ് ഗ്രാജുവേഷനും UGC NET-ഉം നേടിയ അഭിജാത സമൂഹങ്ങളിലെ ആളുകളൊക്കെ അവരവരുടെ സ്വന്തം സ്ഥാപനങ്ങളിൽ അധ്യാപക തസ്തികയിൽ കയറിപ്പറ്റിയിട്ടുണ്ട്. എയ്ഡഡ് വിദ്യാഭ്യാസ മേഖല നോക്കിയാൽ എസ്.സി- എസ്.ടി വിഭാഗങ്ങളെക്കാൾ എളുപ്പത്തിൽ അഭിജാത സമൂഹങ്ങൾക്ക് തൊഴിലിൽ കയറിപ്പറ്റാനാകും.  എന്നാൽ ഇക്കാര്യം തലതിരിച്ചാണ് സമൂഹം  മനസ്സിലാക്കുന്നത്.
എന്റെ യു.ജി.സി നെറ്റ് സർട്ടിഫിക്കറ്റുകൊണ്ട് കേരളത്തിലെ ഒരു കോളേജിൽ പോലും അധ്യാപക തസ്തികയിൽ തൊഴിൽ നേടാൻ കഴിഞ്ഞില്ല. ആ സർട്ടിഫിക്കറ്റിന് ഒരുപകാരവുമില്ലാതെയാകുന്നല്ലോ എന്ന സങ്കടവും എന്നിലുണ്ട്. എന്നാൽ എയ്ഡഡ് നിയമനങ്ങളിൽ സംവരണം പാലിക്കുക എന്ന UGC ഉത്തരവ് നടപ്പാക്കുന്നതിനായി ഹൈക്കോടതിയിൽ അഡ്വ. കാളീശ്വരം രാജ് മുഖാന്തിരം കേസു കൊടുക്കാൻ ഈ സർട്ടിഫിക്കറ്റ്  ഉപയോഗപ്പെടുത്തിയപ്പോൾ എന്റെ UGC NET സർട്ടിഫിക്കറ്റിന്  സാമൂഹികനീതിക്കുവേണ്ടിയുള്ള പോരാട്ടത്തിന്റെ ഉപാധിയാകാൻ കഴിഞ്ഞല്ലോ എന്നതിൽ അഭിമാനവും തോന്നി. എനിക്ക് നേടിയെടുക്കാൻ കഴിയാതെ പോയതെല്ലാം എനിക്കുശേഷമുള്ള തലമുറയ്ക്ക് പുതിയവഴി തുറക്കാനുള്ള ഉപാധിയാക്കാൻ കഴിഞ്ഞു.
കേസിന്റെ ഗതിവിഗതികൾ എന്തായാലും, മാധ്യമങ്ങളടക്കം പതിറ്റാണ്ടുകളായി മൂടിവെച്ച എയ്ഡഡ് നിയമനങ്ങളിലെ അനീതികളെ സമൂഹത്തിനു മുമ്പിൽ തുറന്ന ചർച്ചയ്ക്ക് കൊണ്ടുവരാനും ഈ കേസ് സംബന്ധിച്ച ഇടപെടലുകൾ കാരണമായിട്ടുണ്ട്.
Read:യു.ജി.സി കരടിനുമുന്നിൽആശങ്കകളോടെ കേരളം
2005-ലെ UGC ഉത്തരവിൽ എയ്ഡഡ് കോളേജുകളിലെ അധ്യാപക- അനധ്യാപക നിയമനത്തിൽ 15% എസ് സി വിഭാഗത്തിനും 8.5%  ST വിഭാഗത്തിനും നൽകണമെന്ന് വ്യവസ്ഥ ചെയ്യുന്നുണ്ട്. ഈ വ്യവസ്ഥ വർഷങ്ങളോളം പാലിക്കപ്പെട്ടില്ലെന്ന് മാത്രമല്ല വിദ്യാഭ്യാസ വകുപ്പും കൊളീജിയറ്റ് എഡ്യൂക്കേഷനുമടക്കമുള്ള ഭരണഘടനാ സ്ഥാപനങ്ങൾ ഈ ഉത്തരവ് മാധ്യമങ്ങളോ പൊതുജനങ്ങളോ അറിയാതെ പൂഴ്ത്തിവയ്ക്കുകയും ചെയ്തു. കേരളത്തിൻ്റെ ദലിത് വിരുദ്ധതയാണ് ഈ പൂഴ്ത്തിവെപ്പിലൂടെ പ്രകടമായത്.
ദലിത് സ്റ്റുഡൻസ് മൂവ്മെൻറ് രൂപം കൊടുത്ത എയ്ഡഡ് മേഖലാ സംവരണപ്രക്ഷോഭ സമിതി,എയ്ഡഡ് മേഖലയിൽ ഇന്നോളമുള്ള കണക്കുകൾ വിവരാവകാശനിയമപ്രകാരം കൃത്യമായി  എടുക്കുകയും വസ്തുതകൾ കോടതിയിൽ അവതരിപ്പിക്കുകയും ചെയ്തു.ഒ.പി. രവീന്ദ്രൻ, ഡോ. എ.കെ. വാസു, ഡോ. എം.ബി. മനോജ്, ഡോ. അനിൽ അമര, ഡോ. ഒ. കെ. സന്തോഷ്, ഡോ. കെ. ജയസൂര്യൻ, ഡോ. രേഖാരാജ്, ഡോ. ഡി. രാജീവ്, അഖ്വിലീസ് തുടങ്ങി നിരവധി പേരുടെ ഇടപെടലുകൾ ഈ കേസിന്റെ നടത്തിപ്പിനു​ പിന്നിലുണ്ട്. കേസിൽ വിവരങ്ങൾ ഹൈക്കോടതിയിൽ അപ്ഡേറ്റ് ചെയ്യാൻ കൂടെയുണ്ടായിരുന്ന അഡ്വ. കെ. കെ. പ്രീതയും ഈ വ്യവഹാരത്തിന്റ സുപ്രധാനമായ ഭാഗമാണ്.
വർഷങ്ങളുടെ കാത്തിരിപ്പിനുശേഷമാണ് ജസ്റ്റിസ്  ഷെഫീഖിൻ്റെ വിധി വന്നത്.  കേരളത്തിലെ ന്യൂനപക്ഷേതര എയ്ഡഡ് കോളേജുകളിലെല്ലാം SC/STസംവരണം ഉടൻ നടപ്പാക്കണം എന്ന ആ വിധി സാമൂഹ്യനീതിയുടെ പ്രതീക്ഷയാണ് തന്നത്.  വിധിയുണ്ടായതിന്റെ പിറ്റേ ദിവസത്തെ പത്രങ്ങളിലെല്ലാം ഈ വാർത്ത മുൻപേജിൽ സ്ഥാനം പിടിച്ചിരുന്നു. എന്നാൽ എൻ.എസ്.എസിന്റെയും എസ്.എൻ ട്രസ്റ്റിന്റെയും അപ്പീൽ പ്രകാരം സാമൂഹ്യനീതിയുടെ ആ വിധി  ഡിവിഷൻ ബെഞ്ച് റദ്ദാക്കി. നീതിയ്ക്കു വേണ്ടിയുള്ള പോരാട്ടത്തിന്റെ തുടർച്ചയായി കേസ് സുപ്രീംകോടതിയിൽ ഫയൽ ചെയ്തു. വർഷങ്ങളുടെ കാത്തിരിപ്പിനു ശേഷം ഇപ്പോൾ സുപ്രീംകോടതി കേസ്  ഫയലിൽ സ്വീകരിച്ചത് പ്രതീക്ഷാഭരിതമാണ്.
Read:കേരളം അംഗീകരിക്കില്ല,ഉന്നത വിദ്യാഭ്യാസത്തിലെ അമിതാധികാരപ്രയോഗം
ബംഗാളിലും തമിഴ്നാട്ടിലുമെല്ലാം എയ്ഡഡ് മേഖലയിൽ സംവരണം നടപ്പിലുണ്ട്. കേരളത്തിലെ ഇടവിദ്യാലയങ്ങളിൽ ഭിന്നശേഷിക്കാരുടെ സംവരണം നടപ്പായത് ഗവൺമെൻറ് സ്വീകരിച്ച സംവരണ അനുകൂല നിലപാട് കൊണ്ടുകൂടിയാണ്. ഈ സാഹചര്യത്തിൽ എയ്ഡഡ് നിയമനങ്ങളിൽ സംവരണം പാലിക്കാനുള്ള ഐതിഹാസികമായ വിധിയുണ്ടാവും എന്ന പ്രതീക്ഷയിലാണ് എയ്ഡഡ് മേഖല സംവരണ പ്രക്ഷോഭ സമിതിയോടൊപ്പം, അഫക്റ്റഡ് പാർട്ടി എന്ന നിലയിൽ ഞാനുമുള്ളത്. ഇത് നീതി നടപ്പാക്കി കിട്ടാനുള്ള നീണ്ട കാലത്തിന്റെ കാത്തിരിപ്പാണ്. കോടതി വിധി എന്തുതന്നെയായാലും അതിൽ ഇനി വ്യക്തിപരമായ യാതൊരു സാധ്യതയും കേസു കൊടുത്ത ഞങ്ങൾക്കില്ല. എങ്കിലും സാമൂഹിക നീതിക്കുവേണ്ടിയുള്ള പോരാട്ടത്തിൽ ഒപ്പം നിൽക്കാൻ കഴിഞ്ഞ ചാരിതാർത്ഥ്യം അഭിമാനത്തോടെ മനസ്സിലുണ്ട്.
എയ്ഡഡ് കോളേജ് സംവരണം: കേസ് അന്തിമ വിധിയിലേക്ക്, പ്രതീക്ഷയോടെ ഉദ്യോഗാർഥികൾ
Aided നിയമനം PSC ക്ക്; കേരളം ചർച്ച ചെയ്യാൻ മടിക്കുന്നതെന്ത്?
എയ്ഡഡ് നിയമനം പി എസ് സി ക്ക്;ദുരൂഹം, സർക്കാറിന്റെ മൗനം
ഉദ്യോഗാര്‍ത്ഥികളില്ലെന്ന വാദം പച്ചക്കള്ളം, Aided Management കാണാത്ത ഭിന്നശേഷിക്കാര്‍ ഇവിടെയുണ്ട്",left
"ഗോവയില്‍ പാരാഗ്ലൈഡര്‍ അപകടം; വിനോദസഞ്ചാരിയും പരിശീലകനും ദാരുണാന്ത്യം |    ; പാരാഗ്ലൈഡിങിനിടെ പാറക്കെട്ടിലിടിച്ച് വിനോദസഞ്ചാരിക്കും പാരാഗ്ലൈഡര്‍ ഇന്‍സ്ട്രക്ടര്‍ക്കും ദാരുണാന്ത്യം. ഗോവയിലെ കെറി പ്ലേറ്റുവിലാണ് ഇന്നലെ വൈകുന്നേരത്തോടെ അപകടമുണ്ടായത്. ശിവാനി ഡേബിള്‍ (27) എന്ന പുണെ സ്വദേശിയും ഇന്‍സ്ട്രക്ടറായ സുമല്‍ നേപ്പാളി(26)യെന്ന യുവാവുമാണ് മരിച്ചത്.  പറന്നുയര്‍ന്ന് മിനിറ്റുകള്‍ക്കകമാണ് അപകടമുണ്ടായതെന്ന് ദൃക്സാക്ഷികള്‍  പറയുന്നു.

അനധികൃതമായാണ് കമ്പനി പാരാഗ്ലൈഡിങ് നടത്തി വന്നിരുന്നതെന്നും മതിയായ സുരക്ഷാ സംവിധാനങ്ങളോ, ലൈസന്‍സോ ഉണ്ടായിരുന്നില്ലെന്നും പൊലീസ് കണ്ടെത്തി. കമ്പനിയുടെ ഉടമ ശേഖര്‍ റെയ്സാദയ്ക്കെതിരെ പൊലീസ് കേസെടുത്തു.

ക്ലിഫില്‍ നിന്നും പറന്നുയര്‍ന്നതിന് പിന്നാലെ സാങ്കേതിക തകരാര്‍ സംഭവിക്കുകയും പാറയിടുക്കിലേക്ക് പാരാഗ്ലൈഡര്‍ പതിക്കുകയുമായിരുന്നുവെന്നാണ് പ്രാഥമിക നിഗമനം. അനധികൃതമായി പ്രവര്‍ത്തിക്കുന്ന കമ്പനികള്‍ക്കെതിരെ കടുത്ത നടപടിയുണ്ടാകുമെന്നും പൊലീസ് വ്യക്തമാക്കി. മൃതദേഹങ്ങള്‍ പോസ്റ്റുമോര്‍ട്ടത്തിന് ശേഷം ബന്ധുക്കള്‍ക്ക് കൈമാറും.",neutral
"‘ഗോമൂത്രം കുടിച്ചാല്‍ രോഗം മാറും, എന്‍റെ അച്ഛന്‍റെ പനി അങ്ങനെ മാറി’; ഐഐടി ഡയറക്ടര്‍ |  |  |  | ഗോമൂത്രം കുടിച്ചാല്‍ രോഗം മാറും |  എന്‍റെ അച്ഛന്‍റെ പനി അങ്ങനെ മാറി | ഗോമൂത്രം കുടിച്ചാൽ രോഗങ്ങൾ മാറുമെന്ന് മദ്രാസ് ഐഐടി ഡയറക്ടർ വി.കാമകോടി.അച്ഛന് പനി വന്നപ്പോൾ സന്യാസിയുടെ നിർദേശപ്രകാരം ഗോമൂത്രം കുടിച്ചു 15 മിനിറ്റിൽ പനി പമ്പകടന്നുവെന്ന് വി.കാമകോടി പറഞ്ഞു.ബാക്ടീരിയയെയും ഫംഗസിനെയും നശിപ്പിക്കാൻ ഗോമൂത്രത്തിന് കഴിയുമെന്നും കാമകോടി പറഞ്ഞു. ചെന്നൈയിലെ ഗോപൂജാ ചടങ്ങിൽ ആണ്‌ പരാമർശം.

மூளை வலிமை அதிகம் கொண்ட கும்பல் ஆட்சியில் ஐஐடி இயக்குநர் லட்சணத்தை பாருங்கள்.. கோமியம் காய்ச்சல் மருந்தாம்😅pic.twitter.com/3StltuzStU

അതേസമയം IIT ഡയരക്ടർക്കെതിരെ കോൺഗ്രസ്സ് എംപി കാർത്തി ചിദംബരം രംഗത്തെത്തി. അശാസ്ത്രീയമായ കാര്യങ്ങൾ പ്രചരിപ്പിക്കുന്നത് പദവിക്കു നിരക്കാത്തതാണെന്ന് അദ്ദേഹം സമൂഹമാധ്യമത്തില്‍ കുറിച്ചു",neutral
"ഹനുമാന് വേണ്ടി റിസർവ് ചെയ്ത സീറ്റിലിരുന്നു; യുവാവിന് പ്രഭാസ് ആരാധകരുടെ മർദ്ദനം: ട്രോളില്‍ നിറഞ്ഞ് ആദിപുരുഷ് റിലീസിന് പിന്നാലെ ട്രോളില്‍ നിറഞ്ഞ് പ്രഭാസ് ചിത്രം ആദിപുരുഷ്. സമ്മിശ്ര പ്രതികരണമാണ് ചിത്രത്തിന് ആദ്യദിനം ലഭിക്കുന്നതെങ്കിലും  ചില സംഭവങ്ങള്‍ കാരണം സമൂഹമാധ്യമങ്ങളില്‍ ചിത്രം സംസാരവിഷയമായി. ഹനുമാനായി റിസർവ് ചെയ്ത സീറ്റിലിരുന്നതിന് യുവാവിന് മർദ്ദനമേറ്റതും പ്രദർശനം വൈകിയതിന് തിയേറ്റർ തല്ലിത്തകർത്തതുമെല്ലാം വാർത്തയായി.

ചിത്രം പ്രദർശിപ്പിക്കുന്ന എല്ലാ തിയേറ്ററുകളിലും ഒരു സീറ്റ് ഹനുമാനായി മാറ്റിവെക്കുമെന്ന് സംവിധായകൻ ഓം റാവത്ത് അറിയിച്ചിരുന്നു. എന്നാല്‍ ഹനുമാനായി മാറ്റിവെച്ച സീറ്റിൽ ഇരിക്കാൻ ശ്രമിച്ച യുവാവിന് പ്രഭാസ് ആരാധകരുടെ  മർദ്ദനമേറ്റതായുള്ള വാർത്തയാണ് സമൂഹമാധ്യമങ്ങളില്‍ വൈറലാകുന്നത്. ഹൈദരാബാദിലെ ബ്രഹ്മാരംഭ തിയേറ്ററിൽ പുലർച്ചെ നാലിന് നടന്ന പ്രദർശനത്തിലാണ് യുവാവിന് മർദ്ദനമേറ്റതെന്നാണ് റിപ്പോർട്ടുകള്‍. ആദിപുരുഷിന്‍റെ പ്രദർശനം വൈകിയതിന്‍റെ പേരിൽ തിയേറ്റർ തല്ലിത്തകർത്ത വാർത്തയും പുറത്തുവരുന്നുണ്ട്.

നേരത്തെ ചിത്രത്തിന്‍റെ  ട്രെയ്‌ലർ ഇറങ്ങിയപ്പോള്‍ തന്നെ ദയനീയമായ വിഎഫ്എക്സ് ട്രോളുകളില്‍ നിറഞ്ഞിരുന്നു. മോശം  വിഎഫ്എക്സ് ചൂണ്ടിക്കാട്ടി ട്രോളുകളും പ്രചരിച്ചു.  എന്നാല്‍ റിലീസിന് ശേഷം ട്രോളുകള്‍ കൂടുതല്‍ ശക്തമാവുകയാണ്. രാവണന്‍റെ കഥാപാത്രവും ഹനുമാന്‍റെ കഥാപാത്രവുമെല്ലാം ട്രോളുകളില്‍ നിറയുന്നുണ്ട്. സാങ്കേതിക തകരാര്‍ കാരണം പ്രദർശനം വൈകിയതോടെയാണ് ഹൈദരാബാദിലെ തിയേറ്റർ ആരാധകർ തല്ലിത്തകർത്തത്. ഇതിന്‍റെ ദൃശ്യങ്ങളും സമൂഹമാധ്യമങ്ങളില്‍ പ്രചരിക്കുന്നുണ്ട്.

After watching visuals coming out of#Adipurush, My respect for Ramananda sagae has gone up 100x,26 years ago, without any technology and limited resources, he created magic, absolute magic which even after so many years remains unmatched.

This is pathetic.pic.twitter.com/AuSX9sCmNr

— Roshan Rai (@RoshanKrRaii)June 16, 2023

A person was attacked by Prabhas fans for sitting in a seat allocated to Lord Hanuman in Bramarambha theatre Hyderabad in the early hours of this morning. (Audio muted due to abusive words)#Prabhas#PrabhasFans#Adipurush#AdipurushReviewpic.twitter.com/2dkUhQFNVi

— Kartheek Naaga (@kartheeknaaga)June 16, 2023

https://twitter.com/Chandan_radoo/status/1669616657055236101?ref_src=twsrc%5Etfw%7Ctwcamp%5Etweetembed%7Ctwterm%5E1669616657055236101%7Ctwgr%5E35f9067bf98ac0ef294d552c5b64252458dca2b4%7Ctwcon%5Es1_&ref_url=https%3A%2F%2Fkeralakaumudi.com%2Fnews%2Fnews.php%3Fid%3D1088869u%3Dadipurush-release-day-is-eventful-as-prabhas-fans-atrocities-goes-viral",right
"ന്യൂനപക്ഷ കാര്‍ഡ് മാറ്റി സിപിഎം സംഘപരിവാര്‍ കാര്‍ഡിറക്കുന്നു: യുഡിഎഫ് കണ്‍വീനര്‍ എം. എം. ഹസന്‍ തിരുവനന്തപുരം:രാഹുല്‍ ഗാന്ധിക്കും പ്രിയങ്കാ ഗാന്ധിക്കും എതിരായ സിപിഎം പിബി അംഗം എ. വിജയരാഘവന്‍റെ പ്രസ്താവന സിപിഎം ന്യൂനപക്ഷ കാര്‍ഡ് മാറ്റി ഭൂരിപക്ഷത്തിന്‍റെ കാര്‍ഡിറക്കുന്നതിന്‍റെ തെളിവാണെന്ന് യുഡിഎഫ് കണ്‍വീനര്‍ എം.എം. ഹസന്‍.

മുഖ്യമന്ത്രിയും പാര്‍ട്ടി സെക്രട്ടറിയും പറയുന്നതിലൂടെ പ്രസ്താവന ഒറ്റപ്പെട്ടതല്ലെന്ന് വ്യക്തമാകുന്നു. മുഖ്യമന്ത്രി കണ്ണടച്ച് ഇരുട്ടാക്കുകയാണ്. ഭൂരിപക്ഷ വര്‍ഗീയതയെ പ്രീണിപ്പിക്കാനുള്ള ശ്രമം നടക്കുന്നുണ്ട്. കേരളത്തില്‍ ബിജെപിയുടെ ആവശ്യമില്ല. എന്നിട്ടും അവരുടെ പ്രവര്‍ത്തനം സിപിഎം ശക്തമായി നടത്തുന്നുണ്ട്. സിപിഎം റെഡ് കാര്‍ഡ് മാറ്റി കാവി കാര്‍ഡിറക്കുന്നു. അടുത്ത നിയമസഭാ തിരഞ്ഞെടുപ്പില്‍ ബിജെപി സിപിഎമ്മിന്‍റെ സഖ്യകക്ഷിയാകുെമന്നും ഹസന്‍ പറഞ്ഞു.

വിജയരാഘവന്‍റെ അഭിപ്രായത്തെ സിപിഎമ്മില്‍ എല്ലാവരും ന്യായീകരിക്കുകയാണ്. സിപിഎമ്മിന്‍റെ പുതിയ ഭൂരിപക്ഷ വര്‍ഗീയ ലൈനിന്‍റെ ഭാഗമാണിത്. വയനാട് തന്നെ ഈ പ്രചരണത്തിന്‍റെ ഉദ്ഘാടനത്തിനായി അവര്‍ തിരഞ്ഞെടുത്തു. ബിജെപിയുടെ വര്‍ഗീയ ശബ്ദം ഇപ്പോള്‍ സിപിഎം നേതാക്കളുടെ വാക്കുകളിലൂടെയാണ് പുറത്തുവരുന്നതെന്നും നിയമസഭാ തിരഞ്ഞെടുപ്പിലേക്കുള്ള സഖ്യനീക്കത്തിന്‍റെ ഭാഗമാണ് സിപിഎമ്മിന്‍റെ നിലപാട് മാറ്റമെന്നും ഹസന്‍ പറഞ്ഞു.",right
"ഓഹരിവിപണിയില്‍ വീണ്ടും ചോരക്കളി; സെന്‍സെക്‌സ് 1000 പോയിന്റ് ഇടിഞ്ഞു ഓഹരി വിപണിയില്‍ വീണ്ടും ഇടിഞ്ഞു. ബിഎസ്ഇ സെന്‍സെക്‌സും നിഫ്റ്റി 50യും വെള്ളിയാഴ്ച വ്യാപാരം തുടങ്ങിയപ്പോള്‍ തന്നെ വന്‍ തകര്‍ച്ച നേരിട്ടു. ബിഎസ്ഇ സെന്‍സെക്‌സ് 1,015 പോയിന്റ് ഇടിഞ്ഞ് 73,597ലെത്തി. നിഫ്റ്റി 317 പോയിന്റുകള്‍ ഇടിഞ്ഞ് 22,227.90 ലും വ്യാപാരം തുടരുന്നു. ബാങ്കിംഗ്, ഐടി മേഖലാ ഓഹരികളിലാണ് വന്‍ തിരിച്ചടി നേരിട്ടത്. ബിഎസ്ഇയില്‍ ലിസ്റ്റുചെയ്ത സ്ഥാപനങ്ങളുടെ മൊത്തം വിപണി മൂല്യം 5.8 ലക്ഷം കോടി രൂപ കുറഞ്ഞ് 387.3 ലക്ഷം കോടി രൂപയിലെത്തി എന്ന് കണക്കാക്കുന്നു.മിഡ്, സ്‌മോള്‍ ക്യാപ് ഓഹരികള്‍ കനത്ത വില്‍പ്പന സമ്മര്‍ദ്ദത്തില്‍ തുടര്‍ന്നു. ബിഎസ്ഇ സ്‌മോള്‍ ക്യാപ് സൂചിക 1.93 ശതമാനം ഇടിഞ്ഞു, ബിഎസ്ഇ മിഡ് ക്യാപ് സൂചിക 1.94 ശതമാനം ഇടിഞ്ഞു.

ഈ വര്‍ഷത്തെ ഇന്ത്യയുടെ ആദ്യ വളര്‍ച്ചാ നിരക്കുകള്‍ ഇന്നു പുറത്തിറങ്ങാനിരിക്കെയാണ് വിപണിയില്‍ വിറ്റഴിക്കല്‍ പ്രവണതയുണ്ടായത്. 2024 ഒക്ടോബര്‍-ഡിസംബര്‍ പാദവാര്‍ഷിക ജിഡിപി ഡാറ്റ പുറത്തിറങ്ങാനിരിക്കെ വിപണി ആശങ്കയിലാണ്. ഒപ്പം , യുഎസിലെ സാമ്പത്തിക ഭീഷണികളെ കുറിച്ചുള്ള വാര്‍ത്തകളും ഇന്ത്യന്‍ വിപണിയെ യേയും സംശയത്തിലാക്കി. ചൈനീസ് ഉല്‍പ്പന്നങ്ങള്‍ക്ക് മേല്‍ അധികമായി പത്തുശതമാനം താരിഫ് കൂടി ചുമത്തുമെന്ന യുഎസ് പ്രസിഡന്റ് ഡൊണള്‍ഡ് ട്രംപിന്റെ പുതിയ പ്രഖ്യാപനമാണ് ഓഹരി വിപണിയെ ഇന്ന് സ്വാധീനിച്ചത്. മികച്ച മണ്‍സൂണിനെ തുടര്‍ന്ന് മെച്ചപ്പെട്ട ഗ്രാമീണ ഉപഭോഗവും മികച്ച് പ്രതീക്ഷകളാണ് നല്‍കുന്നത്. മൂന്നാം പാദത്തില്‍ രാജ്യത്തിന്റെ സാമ്പത്തിക വളര്‍ച്ച കുതിച്ചുയരുമെന്ന് സാമ്പത്തിക വിദഗ്ധര്‍ കണക്കു കൂട്ടുന്നു. നാഷണല്‍ സ്റ്റാറ്റിസ്റ്റിക്‌സ് ഓഫീസ് (NSO) 2024-25 സാമ്പത്തിക വര്‍ഷത്തെ ജിഡിപി സംബന്ധിച്ച കണക്കുകള്‍ ഇന്ന് വൈകുന്നേരം 4 മണിക്ക് പുറത്തുവരും

നിര്‍ണായകമായ ജിഡിപി കണക്കുകള്‍ക്ക് മുന്നോടിയായി നിക്ഷേപകര്‍ ജാഗ്രതയിലാണ്. മറ്റ് ബാഹ്യ ഘടകങ്ങളില്‍, ജപ്പാനിലെ പണപ്പെരുപ്പമാണ് ആശങ്ക. ടോക്കിയോയിലെ ഉപഭോക്തൃ വിലകള്‍ ഫെബ്രുവരിയില്‍ കഴിഞ്ഞ വര്‍ഷത്തേക്കാള്‍ 2.2 ശതമാനം ഉയര്‍ന്നതായി സമീപകാല ഡാറ്റ കാണിക്കുന്നു. പണപ്പെരുപ്പം നാല് മാസത്തിനുള്ളില്‍ ആദ്യമായി കുറഞ്ഞെങ്കിലും, ബാങ്ക് ഓഫ് ജപ്പാന്‍ ലക്ഷ്യമിട്ടതിനേക്കാള്‍ 2 ശതമാനം മുകളിലായി തുടരുകയാണ്. ഈ ഉയര്‍ന്ന പണപ്പെരുപ്പമാണ് നിക്ഷേപകരെ അകറ്റുന്നത്.",right
"Nationalഉത്തര്‍പ്രദേശില്‍ രണ്ട് പേരെ ആക്രമിച്ച കടുവയെ തല്ലിക്കൊന്ന് ഗ്രാമവാസികള്‍; കേസെടുത്ത് പൊലീസ്ദുധ്വ ടൈഗര്‍ റിസര്‍വിലെ ബഫര്‍ സോണിന് സമീപമാണ് സംഭവം നടന്നത് ലഖ്‌നൗ: ഉത്തര്‍പ്രദേശിലെ ലഖിംപുര്‍ ഖേരിയില്‍ രണ്ട് പേരെ ആക്രമിച്ച കടുവയെ തല്ലിക്കൊന്ന് ഗ്രാമവാസികള്‍. ദുധ്വ ടൈഗര്‍ റിസര്‍വിലെ ബഫര്‍ സോണിന് സമീപമാണ് സംഭവം നടന്നത്. പ്രദേശവാസികള്‍ കടുവയെ സംഭവ സ്ഥലത്തുവെച്ചുതന്നെ കൊന്നതായി അധികൃതര്‍ അറിയിച്ചു.

രണ്ട് വയസ് പ്രായമുള്ള പെണ്‍കടുവയാണ് പ്രദേശവാസികളെ ആക്രമിച്ചത്. തുടര്‍ന്ന് നാട്ടുകാര്‍ കടുവയെ പിടികൂടി തല്ലിക്കൊല്ലുകയായിരുന്നു. പരിക്കേറ്റവരെ സമീപത്തെ ആശുപത്രിയില്‍ പ്രവേശിപ്പിച്ചു. ഇവരുടെ ആരോഗ്യനില തൃപ്തികരമാണെന്ന് ആശുപത്രി അധികൃതര്‍ അറിയിച്ചു. പാലിയ തഹസില്‍ ഗ്രാമത്തില്‍ നിന്ന് വനംവകുപ്പ് ഉദ്യോഗസ്ഥര്‍ കടുവയുടെ മൃതദേഹം കണ്ടെത്തിയതായി ദുധ്വ ബഫര്‍ സോണ്‍ ഡെപ്യൂട്ടി ഡയറക്ടര്‍ സൗരീഷ് സഹായ് പറഞ്ഞു. വെല്‍ഡ് ലൈഫ് സംരക്ഷണ നിയമത്തിലെ വകുപ്പുകള്‍ പ്രകാരം പാലിയ പൊലീസ് അജ്ഞാതര്‍ക്കെതിരെ കേസെടുത്തിട്ടുണ്ടെന്നും ഉദ്യോഗസ്ഥന്‍ പറഞ്ഞു.

നാഷണല്‍ ടൈഗര്‍ കണ്‍സര്‍വേഷന്‍ അതോറിറ്റി മാര്‍ഗനിര്‍ദേശങ്ങള്‍ അനുസരിച്ച് കടുവയുടെ പോസ്റ്റ്‌മോര്‍ട്ടം നടത്തിയെന്നും സൗരീഷ് സഹായ് പറഞ്ഞു. വിശദമായ വിശകലത്തിനായി ആന്തരികാവയവങ്ങള്‍ ബറേലിയിലെ ഐസിഎആര്‍ ഇന്ത്യന്‍ വെറ്ററിനറി ഇന്‍സ്റ്റിറ്റ്യൂട്ടിലേക്ക് അയച്ചതായും അദ്ദേഹം കൂട്ടിച്ചേര്‍ത്തു.

Content Highlights- Tiger attacks villegers in up beaten to death",left
"Keralaആശ വര്‍ക്കര്‍മാര്‍ സമരം ചെയ്യേണ്ട ഗതികേടിന്റെ പേരാണ് പിണറായി വിജയന്‍; രാഹുല്‍ മാങ്കൂട്ടത്തില്‍ഞങ്ങള്‍ തെരുവിലേക്ക് വരികയാണെന്ന് സര്‍ക്കാരിനെ ഓര്‍മ്മപ്പെടുത്തുന്നുവെന്നും രാഹുല്‍ മാങ്കൂട്ടത്തില്‍ പറഞ്ഞു. തിരുവനന്തപുരം: ആശാവര്‍ക്കമാര്‍ ഇങ്ങനെ സമരം ചെയ്യേണ്ട ഗതികേടിന്റെ പേരാണ് പിണറായി വിജയനെന്ന് യൂത്ത് കോണ്‍ഗ്രസ് സംസ്ഥാന പ്രസിഡന്റ് രാഹുല്‍ മാങ്കൂട്ടത്തില്‍. പണം ആണോ സര്‍ക്കാരിന്റെ പ്രശ്‌നം. അങ്ങനെ എങ്കില്‍ എങ്ങനെ ആണ് പിഎസ്‌സി മെമ്പര്‍മാര്‍ക്ക് പണം അനുവദിക്കുന്നതെന്നും അദ്ദേഹം ചോദിച്ചു.

പിഎസ്‌സി മെമ്പര്‍മാര്‍ക്ക് പണം വര്‍ദ്ധിപ്പിച്ചു നല്‍കാന്‍ പണം ഉണ്ടായല്ലോ. ആരോഗ്യ നമ്പര്‍ വണ്‍ എന്ന് പറഞ്ഞ് ഇരിക്കുന്നത് ആശാ വര്‍ക്കര്‍മാരുടെ ചുമലിലാണ്. മന്ത്രി ഓഫീസ് ടൈമില്‍ വരാന്‍ പറയുന്നു. ഈ സാധാരണ മനുഷ്യര്‍ക്ക് ഓഫീസ് ടൈം ഉണ്ടോ എന്നും രാഹുല്‍ മാങ്കൂട്ടത്തില്‍ ചോദിച്ചു.

വീണ ജോര്‍ജ് തിരഞ്ഞെടുപ്പില്‍ മത്സരിക്കുമ്പോള്‍ 10 മുതല്‍ അഞ്ച് വരെ നോക്കിയിട്ടാണോ വോട്ട് ചോദിക്കുന്നത്. 2026ല്‍ ഇരിക്കാന്‍ ഓഫീസ് ഉണ്ടാകില്ല എന്ന് ആരോഗ്യമന്ത്രി ഓര്‍ക്കുന്നത് നന്നായിരിക്കും. ആശാ വര്‍ക്കര്‍മാരുടെ കഞ്ഞിയില്‍ മണ്ണ് വാരിയിടാന്‍ ശ്രമിക്കരുതെന്നും രാഹുല്‍ മാങ്കൂട്ടത്തില്‍ പറഞ്ഞു.

ആഗോള വ്യവസായികളെ കാണാന്‍ മുഖ്യമന്ത്രി കൊച്ചിയില്‍ പറന്നെത്തി. പിണറായി വിജയന്റേത് ഇരട്ടത്താപ്പാണ്. 233 രൂപയെന്ന ദുരവസ്ഥക്ക് മാറ്റമുണ്ടാകണം. തോമസ് മാഷിന് യാത്രാബത്ത കൂട്ടിക്കൊടുത്തു. ബംഗാളില്‍ അവിടുത്തെ പിണറായി വിജയനെ ജനം കല്ലെറിഞ്ഞ് ഓടിച്ചതുകൊണ്ട് മാത്രമാണ് ഇപ്പോള്‍ അവിടുത്തെ ആശാവര്‍ക്കര്‍മാര്‍ക്ക് അഞ്ച് ലക്ഷം ലഭിക്കുന്നതെന്നും രാഹുല്‍ മാങ്കൂട്ടത്തില്‍ പറഞ്ഞു.

ധൂര്‍ത്തിലും ധാരാളിത്തത്തിനും ചെലവഴിക്കുന്ന പണത്തിന്റെ ഒരു വിധം എങ്കിലും നല്‍കണം. ആവശ്യങ്ങള്‍ അംഗീകരിച്ചില്ലെങ്കില്‍ സമരം യൂത്ത് കോണ്‍ഗ്രസ് ഏറ്റെടുക്കും. ഞങ്ങള്‍ തെരുവിലേക്ക് വരികയാണെന്ന് സര്‍ക്കാരിനെ ഓര്‍മ്മപ്പെടുത്തുന്നുവെന്നും രാഹുല്‍ മാങ്കൂട്ടത്തില്‍ പറഞ്ഞു.

Content Highlights: rahul mankoottathil against pinarayi vijayan",left
"ഭര്‍ത്താവാണ് എന്‍റെ ജീവന്‍ | അദ്ദേഹം എന്‍റെ അനിയത്തിയുടെ മക്കളുടെ അച്ഛനാണ് | ഹസ്ബന്‍റ് ഉയിര്‍ സാര്‍ | കനകവല്ലി |  |   |   |  |  |  |    |    |    |     |     |     |    |     |     |     |    | ഭര്‍ത്താവിനെ ജീവനായി കരുതുന്ന ഭാര്യ. സ്വന്തം അനിയത്തിമാര്‍ക്കായി ജീവിതം പോലും മാറ്റിവച്ച മൂത്ത ചേച്ചി. നിസ്വാര്‍ഥമായ, കളങ്കമില്ലാത്ത സ്നേഹമാണ് കനകവല്ലിയുടെ മനസ്സ് നിറയെ. പക്ഷേ സ്വന്തമെന്ന് കരുതിയവര്‍ തന്നെ ചതിച്ചിട്ടും അവര്‍ക്കു വേണ്ടി ജീവിക്കുന്ന ഈ സ്ത്രീ അത്ഭുതമാവുകയാണ്. സമൂഹമാധ്യമത്തില്‍ കനകവല്ലിയെ കുറിച്ചുള്ള പോസ്റ്റുകളും അവരുമായി പല യൂട്യൂബ് ചാനലുകളും നടത്തിയ അഭിമുഖങ്ങളുമാണ് നിറഞ്ഞുനില്‍ക്കുന്നത്.

കനകവല്ലിയുടേത് പ്രണയവിവാഹമായിരുന്നു. ചായക്കാരനായിരുന്ന ഒരാളോട് പ്രണയം തോന്നി, അത് ആദ്യം തുറന്നു പറഞ്ഞതും താന്‍ തന്നെയാണെന്ന് കനകവല്ലി പറയുന്നു. ഒളിച്ചോടി വിവാഹം കഴിച്ചു. ശേഷം ഇരുവരും സന്തോഷത്തോടെയാണ് ജീവിച്ചത്. മാതാപിതാക്കളുടെ മരണത്തോടെ കനകവല്ലി തന്‍റെ മൂന്ന് അനിയത്തിമാരുടെ സംരക്ഷണം ഏറ്റെടുത്തു. പക്ഷേ കോവിഡ് കാലം കനകവല്ലിക്ക് സമ്മാനിച്ചത് വലിയ ഒരു ചതിയാണ്.

നാട്ടില്‍ ജോലിയില്ലാതെ പട്ടിണിയായപ്പോള്‍ കനകവല്ലി ചെന്നൈയില്‍ ജോലിക്കായി എത്തി. അതിനിടെ ലോക്ക്ഡൗണ്‍ പ്രഖ്യാപിച്ചപ്പോള്‍ കനവല്ലി ചെന്നൈയിലും അനിയത്തിമാരും ഭര്‍ത്താവും ആമ്പൂരിലും പെട്ടു. നാട്ടിലേക്ക് അരിയും പയറും എണ്ണയും തുടങ്ങി എല്ലാം അയച്ചുകൊടുത്തിരുന്നു എന്നാണ് കനകവല്ലി പറയുന്നത്. കാരണം അവരാരും പട്ടിണിയാകരുതല്ലോ. ബസ് ഓടിത്തുടങ്ങിയപ്പോള്‍ നാട്ടിലെത്തി. വന്നപ്പോള്‍ കാണുന്നത് മൂന്നാമത്തെ അനിയത്തിയുടെ വയറ് വീര്‍ത്തിരിക്കുന്നത്. ചോദിച്ചപ്പോള്‍ വയറുവേദനയാണ് എന്നു പറഞ്ഞു. അത് കനകവല്ലി വിശ്വസിച്ചു. അഞ്ചുമാസം ഗര്‍ഭിണിയെപ്പോലെ തോന്നിക്കുന്ന വയറ് കണ്ടപ്പോള്‍ മറ്റൊരു അനിയത്തിയെ കൂട്ടി ആയിരം രൂപയും കയ്യില്‍ കൊടുത്ത് ഇവരെ ആശുപത്രിയിലേക്ക് വിട്ടു.

ആശുപത്രിയില്‍ നിന്ന് വന്നപ്പോള്‍ അനിയത്തി പറഞ്ഞത് വയറ്റിലൊരു മുഴയുണ്ട്, അത് അത്ര പ്രശ്നമുള്ളതല്ല എന്നാണ്. പിന്നീട് പ്രസവത്തിന് രണ്ടുദിവസം മുന്‍പാണ് ഗര്‍ഭിണിയാണെന്നും കുഞ്ഞിന്‍റെ അച്ഛന്‍ കനകവല്ലിയുടെ ഭര്‍ത്താവ് ആണെന്നും പറയുന്നത്. എന്ത് പറയാനാണ്, എല്ലാം നിശ്ചലമായ ആ അവസ്ഥയിലും കനകവല്ലി തന്നെ തന്നെയാണ് പഴിച്ചത്. അവര്‍ നന്നായിരിക്കട്ടെ എന്നാണ് കനകവല്ലി അന്നുമുതല്‍ ഇന്നുവരെ പറയുന്നത്.

വിഷയത്തില്‍ നാട്ടുകൂട്ടം കൂടി. അവിടെ വച്ച് ഭര്‍ത്താവിന്‍റെ കോളറില്‍ പിടിച്ച കനകവല്ലിയുടെ കൈ തട്ടിമാറ്റി തനിക്ക് മാമനെ വേണം എന്ന് അനിയത്തി പറഞ്ഞു. അപ്പോള്‍ തന്നെ വിട്ടുകൊടുത്തു. ആ നാട്ടുകൂട്ടത്തില്‍ വച്ചുതന്നെ അവരുടെ വിവാഹം നടത്തി. അന്ന് അനിയത്തിയുടെ പ്രായം 15 വയസ്സാണ്. എട്ടു വര്‍ഷത്തെ ദാമ്പത്യത്തിനിടെ അനിയത്തിമാരുടെ ജീവിതം കെട്ടിപ്പടുക്കാന്‍ സ്വന്തമായി ഒരു കുഞ്ഞുപോലും വേണ്ടെന്നുവച്ചയാളാണ്. ഗര്‍ഭിണിയാണെന്ന് അറിഞ്ഞപ്പോള്‍ അഞ്ചാം മാസത്തില്‍ 100 രൂപയുടെ ഒരു ഗുളിക വാങ്ങി കഴിച്ച് ആ ഗര്‍ഭം പോലും അനിയത്തിമാരെ നോക്കാനായി അലസിപ്പിച്ചു. ആ ശാപമായിരിക്കും ഇപ്പോള്‍ അനുഭവിക്കുന്നത് എന്നാണ് കനകവല്ലി പറയുന്നത്.

‘എന്‍റെ എച്ചിലില്‍ അവള്‍ കൈവച്ചു, അതേ എച്ചിലില്‍ എനിക്ക് തിരിച്ച് കൈവയ്ക്കാനാകുമോ?. തെറ്റ് എന്‍റെ ഭാഗത്താണ്. ചെറിയ കുട്ടിയല്ലേ എന്നോര്‍ത്ത് അവളെ എന്‍റെ ഭര്‍ത്താവിന്‍റെ അടുത്ത് തന്നെ കിടത്തി പഠിപ്പിച്ചു. പക്ഷേ അവളിങ്ങനെ ചെയ്യുമെന്ന് കരുതിയില്ല. എന്‍റെ മാമന്‍റെ കൂടെ ഞാനാണ് കിടന്നത്. അദ്ദേഹത്തെ എനിക്ക് ഇഷ്ടമാണ് എന്നാണ് അനിയത്തി നാട്ടുകൂട്ടത്തില്‍ പറഞ്ഞത്. ഞാന്‍ എന്ത് പറയാനാണ്?’ കനകവല്ലി ചോദിക്കുന്നു.

‘എന്‍റെ ഭര്‍ത്താവും അവരുടെ മക്കളും നന്നായിരിക്കട്ടെ. ആ കുഞ്ഞുങ്ങള്‍ തെറ്റ് ചെയ്തിട്ടില്ലല്ലോ. അവരെ നന്നായി വളര്‍ത്തണം. പ്രൈവറ്റ് സ്കൂളില്‍ വിട്ട് പഠിപ്പിക്കണം എന്നാണ് ആഗ്രഹം. മറ്റൊന്നുമല്ലെങ്കിലും എന്‍റെ ഭര്‍ത്താവിന്‍റെ മക്കളല്ലേ. പിന്നെ ആകെ പറയാനുള്ള കാര്യം അനിയത്തിമാരെ വളര്‍ത്തരുത് എന്നുമാത്രമാണ്. അനിയത്തിമാരെ വളര്‍ത്തിയാല്‍ അപത്താണ്. നല്ലവരുണ്ട്, പക്ഷേ പിന്നില്‍ നിന്ന് കുത്തുന്നവരുമുണ്ട് എന്നോര്‍ക്കണം.

കനകവല്ലിയുടെ ശരീരം മുഴുവന്‍ പച്ചകുത്തിയിരിക്കുകയാണ്. നെഞ്ചില്‍ ഭര്‍ത്താവിന്‍റെ പേര്. കയ്യില്‍ അച്ഛനും അമ്മയും അനിയത്തിമാരും അവരുടെ മക്കളും തുടങ്ങി എല്ലാവരുടെയും പേരുണ്ട്. കനകവല്ലി പഠിച്ചിട്ടില്ല‌. അച്ഛനും അമ്മയും പഠിക്കാന്‍ വിട്ടില്ല. പത്തു വയസ്സു മുതല്‍ പണിക്കിറങ്ങിയതാണ്. ശുചിമുറി വൃത്തിയാക്കുന്നതു മുതല്‍ മേസ്തിരി പണി വരെ എല്ലാം ചെയ്തു. 18–ാം വയസ്സിലായിരുന്നു ഒളിച്ചോട്ടവും വിവാഹവുമെല്ലാം. ഇപ്പോഴും ഭര്‍ത്താവിന് തന്നോട് സ്നേഹമാണെന്നാണ് കനകവല്ലി പറയുന്നത്.

ഈ സംഭവങ്ങള്‍ക്കു ശേഷം മദ്യപാനം തുടങ്ങി. ഞാന്‍ എവിടെയെങ്കിലും കുടിച്ചിട്ട് കിടന്നാല്‍ ഭര്‍ത്താവാണ് തന്നെ തൂക്കിയെടുത്ത് വീട്ടില്‍ കൊണ്ടുപോകുന്നത്. അദ്ദേഹം എന്നെ വിട്ടുമാറില്ല എന്ന് കനകവല്ലി പറയുന്നു. വിഷമം കൊണ്ടാണ് കുടിക്കുന്നത്. അനിയത്തിക്ക് ഇപ്പോള്‍ മൂന്നു മക്കളായല്ലേ എന്ന ചോദ്യം പലരും ചോദിക്കാറുണ്ട്. ഇത് കേള്‍ക്കുമ്പോഴുണ്ടാകുന്ന വിഷമം മറക്കാന്‍ കുടിക്കും. പക്ഷേ തന്‍റെ ഭര്‍ത്താവ് കുടിക്കാറില്ല എന്നും അവര്‍ പറയുന്നു. തന്‍റെ ജീവിതത്തെ കുറിച്ച് അറിഞ്ഞ് വിവാഹ അഭ്യര്‍ഥനയുമായി എത്തുന്നവരുണ്ട്. അങ്ങനെയുള്ളവരെ വിറക് കീറിമുറിക്കുന്നതുപോലെ കീറിക്കളയും എന്നാണ് കനകവല്ലി പറയുന്നത്.",neutral
"'തനിക്ക് ഖാസിയാകണമെന്ന് ചിലർ, രാഷ്ട്രീയത്തിന്റെ പേരിൽ ഖാസിയാക്കാനും ചിലർ'; സാദിഖലിക്കെതിരെ ഉമർ ഫൈസി മുക്കം -                     - മലപ്പുറം: പാണക്കാട് സാദിഖലി തങ്ങൾക്കെതിരെ പരോക്ഷമായി അതിരൂക്ഷ വിമർശനവുമായി സമസ്ത സെക്രട്ടറി ഉമർ ഫൈസി മുക്കം. തനിക്ക് ഖാസി ആകണമെന്ന് ചിലർ, രാഷ്ട്രീയത്തിന്റെ പേരിൽ ഖാസി ആക്കാനും ചിലർ,ഇതിന് സമസ്തയിൽ നിന്ന് ചിലർ പിന്തുണയും നൽകുന്നു എന്നാണ് ഉമർ ഫൈസി മുക്കത്തിന്റെ പരോക്ഷ വിമർശനം.യോഗ്യത ഇല്ലാത്ത പലരും  ഖാസിമാരായിട്ടുണ്ടെന്നും അദ്ദേഹം ചൂണ്ടിക്കാട്ടി.

ഖാസിയാകാൻ ഇസ്ലാമിക നിയമങ്ങൾ ഉണ്ട്. അത് പാലിക്കാതെ പലരും ഖാസി ആകുന്നുണ്ട്. പ്രശ്നം പരിഹരിച്ചില്ലെങ്കിൽ അടുത്ത ദിവസങ്ങളിൽ ജനങ്ങളോട് ചിലത് തുറന്ന് പറയുമെന്നും ഉമർ ഫൈസി മുക്കം അറിയിച്ചു.  ആരെയും പേടിച്ചിട്ടല്ലെന്നും ജനങ്ങൾക്ക് ഇടയിൽ കുഴപ്പം ഉണ്ടാക്കേണ്ട എന്ന് കരുതിയാണ് മിണ്ടാതിരിക്കുന്നതെന്നും അദ്ദേഹം പറഞ്ഞു. സമസ്തക്ക് എതിരെ പലതും ആഘോഷിക്കുന്നുണ്ട്. സിഐസി വിഷയത്തിൽ സമസ്ത പറഞ്ഞത്  അംഗീകരിക്കുന്നില്ല. സമസ്തയെ വെല്ലുവിളിച്ചു പുതിയ കൂട്ടായ്മ ഉണ്ടാക്കുന്നുവെന്നും ഉമർ ഫൈസി കുറ്റപ്പെടുത്തി.

ചിലർ അതിരുവിട്ടു പോകുന്നുണ്ട്, കരുതി ഇരുന്നോളൂ, തങ്ങൾ വേണ്ടിവന്നാൽ ആയുധങ്ങൾ പുറത്തെടുക്കുമെന്നും ഉമര്‍ ഫൈസി പ്രസംഗത്തില്‍ ഓര്‍മിപ്പിക്കുന്നു. ഖാസി ഫൗണ്ടേഷൻ എന്ന് ഇതിന് മുന്‍പ് കേട്ടിട്ട് ഉണ്ടോയെന്ന് ചോദിച്ച അദ്ദേഹം സഹകരിച്ചു പോകുന്നത് രാഷ്ട്രീയപാർട്ടിക്കാർക്ക് നല്ലതാണെന്നും ചൂണ്ടിക്കാട്ടി. മലപ്പുറം എടവണ്ണപ്പാറയിൽ സമസ്ത മേഖല കമ്മിറ്റി സംഘടിപ്പിച്ച ഗ്രാൻഡ്  മൗലീദ് കോൺഫറൻസിൽ സംസാരിക്കുകയായിരുന്നു ഉമർ ഫൈസി മുക്കം.",right
No title found,right
"Nationalമുണ്ടക്കൈ-ചൂരല്‍മല പുനരധിവാസം; ഡല്‍ഹിയില്‍ നാളെ എല്‍ഡിഎഫിന്റെ രാപ്പകല്‍ സമരംരാവിലെ കേരളാ ഹൗസില്‍ നിന്ന് പ്രകടനമായി പ്രധാനമന്ത്രിയുടെ വസതിയിലേക്ക് നീങ്ങാനാണ് തീരുമാനം ന്യൂഡല്‍ഹി: മുണ്ടക്കൈ-ചൂരല്‍മല ദുരന്തബാധിതരെ പുനരധിവസിപ്പിക്കാന്‍ പ്രത്യേക പാക്കേജ് അനുവദിക്കാത്തതില്‍ പ്രതിഷേധിച്ച് നാളെ ഡല്‍ഹിയില്‍ എല്‍ഡിഎഫിന്റെ രാപകല്‍ സമരം. പ്രധാനമന്ത്രിയുടെ വസതിക്ക് മുന്നില്‍ രാപ്പകല്‍ സമരം നടത്തുമെന്ന് സിപിഐഎം നേതാവ് സി കെ ശശീന്ദ്രന്റെ നേതൃത്വത്തിലുള്ള സമരസമിതി നേതാക്കള്‍ വ്യക്തമാക്കി.

രാവിലെ കേരളാ ഹൗസില്‍ നിന്ന് പ്രകടനമായി പ്രധാനമന്ത്രിയുടെ വസതിയിലേക്ക് നീങ്ങാനാണ് തീരുമാനം. പ്രകടനം പൊലീസ് തടയുകയാണെങ്കില്‍ തടയുന്ന സ്ഥലത്ത് കുത്തിയിരുന്ന് സമരം തുടരും. 2,000 കോടി രൂപയുടെ പാക്കേജാണ് വയനാട്ടിലെ പുനരധിവാസ പ്രവര്‍ത്തനങ്ങള്‍ക്കായി കേരളം ആവശ്യപ്പെടുന്നത്. ബജറ്റില്‍ ആ പ്രഖ്യാപനം ഉണ്ടാകുമെന്ന സൂചനകള്‍ ഉണ്ടായിരുന്നെങ്കിലും അതിന് കേന്ദ്രം തയ്യാറായില്ല.

സര്‍ക്കാരിന്റെ തുടരെയുള്ള ആവശ്യം പരിഗണിച്ച് മുണ്ടക്കൈ-ചൂരല്‍മല പുനരധിവാസത്തിനായി കേന്ദ്രം 529.50 കോടി രൂപയുടെ പലിശ രഹിത വായ്പ അനുവദിച്ചു. 16 പുനര്‍ നിര്‍മാണ പദ്ധതികള്‍ക്കാണ് കേന്ദ്രസര്‍ക്കാര്‍ സഹായം പ്രഖ്യാപിച്ചത്. കെട്ടിട നിര്‍മാണം, സ്‌കൂള്‍ നവീകരണം, റോഡ് നിര്‍മാണം, പുഴയുടെ ഒഴുക്ക് ക്രമീകരിക്കല്‍ എന്നിവയ്ക്ക് പണം ചിലവഴിക്കാം. ടൗണ്‍ഷിപ്പിനായും പണം വിനിയോഗിക്കാം. മാര്‍ച്ച് 31 നകം തുക വിനിയോഗിക്കണമെന്ന് സര്‍ക്കാര്‍ നിര്‍ദേശിച്ചിരുന്നു. ഇത് പ്രായോഗികമല്ലെന്നാണ് സര്‍ക്കാര്‍ വ്യക്തമാക്കിയിരിക്കുന്നത്.

Content Highlights- LDF will conduct strike against central govt over wayanad rehabitation",left
"Keralaവീട്ടിൽ വില കൂടിയ വിദേശ മദ്യങ്ങളും ലക്ഷങ്ങളുടെ നിക്ഷേപ രേഖയും; കൈക്കൂലി പരാതിയിൽ ആർടിഒയെ പിടികൂടി വിജിലൻസ്ആടിഒയുടെ ഇടപ്പള്ളിയിലെ വീട്ടിലും പരിശോധ തുടരുകയാണ്. കൊച്ചി: എറണാകുളം ആര്‍ടിഒ ഓഫീസില്‍ വിജിലന്‍സ് റെയ്ഡ്. എറണാകുളം ആര്‍ടിഒ ടി എം ജര്‍സണെ വിജിലന്‍സ് പിടികൂടി. ബസിന്റെ പെര്‍മിറ്റുമായി ബന്ധപ്പെട്ട് ആര്‍ടിഒ പണം ആവശ്യപ്പെട്ടെന്ന പരാതിയെ തുടര്‍ന്നാണ് പരിശോധന നടത്തിയത്. പണം കൈമാറിയ ഏജന്റുമാരായ രാമപ്പടിയാര്‍, സജി എന്നിവരെയും കസ്റ്റഡിയിലെടുത്തു.

ബസിന്റെ താല്‍ക്കാലിക പെര്‍മിറ്റ് പുതുക്കുന്നതുമായി ബന്ധപ്പെട്ട് കൈക്കൂലി വാങ്ങിയെന്ന പരാതിയിലാണ് ഇവരെ കസ്റ്റഡിയിലെടുത്തത്. ഫോര്‍ട്ടു കൊച്ചി - ചെല്ലാനം റൂട്ടിലോടുന്ന ബസിന്റെ താല്‍ക്കാലിക പെര്‍മിറ്റ് പുതുക്കുന്നതുമായി ബന്ധപ്പെട്ടാണ് കൈക്കൂലി വാങ്ങിയത്. ആടിഒയുടെ ഇടപ്പള്ളിയിലെ വീട്ടിലും പരിശോധ തുടരുകയാണ്.

അതേസമയം ജര്‍സണെ ചോദ്യം ചെയ്യുന്നത് തുടരുകയാണെന്ന് എറണാകുളം വിജിലന്‍സ് എസ് പി എസ് ശശിധരന്‍ പറഞ്ഞു. ഇയാളുടെ വീട്ടില്‍ നിന്ന് 50ല്‍പരം വില കൂടിയ വിദേശമദ്യം പിടികൂടിയിട്ടുണ്ട്. അറുപതിനായിരം രൂപയും കണ്ടെടുത്തു. 50 ലക്ഷത്തിലധികം രൂപയുടെ നിക്ഷേപത്തിന്റെ രേഖകള്‍ പിടികൂടിയെന്നും എസ് പി പറഞ്ഞു.

Content Highlights: Vigilance arrested Ernakulam RTO for Bribery case",left
"നടൻ ദിലീപ് ശങ്കറിനെ തിരുവനന്തപുരത്തെ ഹോട്ടലിൽ മരിച്ച നിലയിൽ കണ്ടെത്തി -         - തിരുവനന്തപുരം: സിനിമാ - സീരിയൽ നടൻ ഹോട്ടലിനുള്ളിൽ മരിച്ച നിലയിൽ കണ്ടെത്തി. പ്രശസ്ത താരം ദിലീപ് ശങ്കറാണ് മരിച്ചത്. തിരുവനന്തപുരം വാൻറോസ് ജങ്ഷനിലെ സ്വകാര്യ ഹോട്ടലിലാണ് ഇദ്ദേഹത്തെ മരിച്ച നിലയിൽ കണ്ടെത്തിയത്. മരണ കാരണം വ്യക്തമായിട്ടില്ല. 'അമ്മ അറിയാതെ, സുന്ദരി, പഞ്ചാഗ്നി അടക്കം ഹിറ്റ് സീരിയലുകളിൽ അഭിനയിച്ച താരമാണ്. സീരിയൽ അഭിനയത്തിനായാണ് ഇദ്ദേഹം ഹോട്ടലിൽ മുറിയെടുത്തത് എന്നാണ് വിവരം.

നാല് ദിവസം മുമ്പാണ് ദിലീപ് ശങ്കർ ഹോട്ടലിൽ മുറിയെടുത്തത്. രണ്ട് ദിവസമായി അദ്ദേഹം മുറി വിട്ട് പുറത്തേക്കൊന്നും പോയിരുന്നില്ലെന്നാണ് വിവരം. ഒപ്പം അഭിനയിക്കുന്നവർ ദിലീപിനെ ഫോണിൽ വിളിച്ചിരുന്നെങ്കിലും കിട്ടിയിരുന്നില്ല. ഇവരും ഹോട്ടലിലേക്ക് അന്വേഷിച്ച് എത്തിയിരുന്നു. ഇതോടെ ഹോട്ടൽ ജീവനക്കാർ മുറി തുറന്ന് നോക്കി. അപ്പോഴാണ് നടനെ മരിച്ച നിലയിൽ കണ്ടെത്തിയത്. മുറിയിൽ നിന്ന് ദുർഗന്ധം വമിച്ചിരുന്നു.

വിവരമറിഞ്ഞ് പൊലീസ് സ്ഥലത്തെത്തിയിട്ടുണ്ട്. മരണത്തിൽ അസ്വാഭാവികതയില്ലെന്നാണ് പൊലീസിൻ്റെ പ്രാഥമിക വിലയിരുത്തൽ. മുറിക്കുള്ളിൽ ഫൊറൻസിക് സംഘം പരിശോധന നടത്തുമെന്നും കൻ്റോൺമെൻ്റ് എസിപി അറിയിച്ചു. എന്താണ് മരണ കാരണമെന്നത് പോസ്റ്റ്‌മോർട്ടം പരിശോധനയിലേ വ്യക്തമാകൂ.",right
"പ്രത്യേക  പാക്കേജ്  : വന്യജീവി ആക്രമണങ്ങള്‍ നിയന്ത്രിക്കാനും, നിഷ്ടപരിഹാരത്തിനുമായി  50 കോടി വന്യജീവി ആക്രമണങ്ങൾ നിയന്ത്രിക്കുന്നതിനും നഷ്ടപരിഹാരത്തിനുമായി 50 കോടി രൂപ അധികമായി അനുവദിച്ചു.വന്യജീവി ആക്രമണവും പ്രതിരോധവും ഉൾപ്പടെ വനം-വന്യജീവി മേഖലയിലെ വിവിധ പ്രവർത്തനങ്ങൾക്കായുള്ള പദ്ധതി വിഹിതത്തിനും വനം മേഖലയിലെ ജനങ്ങളെ സംരക്ഷിക്കാനും പ്രത്യേക പാക്കേജിന് പ്ലാനിൽ അനുവദിച്ചിട്ടുള്ള തുകയ്ക്കും പുറമെയാണ് 50 കോടി വകയിരുത്തിയത്. ഈ സർക്കാരിന്റെ കാലത്ത് വന്യജീവി ആക്രമണത്തിന് ഇരയായവർക്കുള്ള നഷ്ടപരിഹാരം വർധിപ്പിച്ചതായി ധനമന്തി കെ.എൻ.ബാല​ഗോപാൽ പറഞ്ഞു.

റാപിഡ് റെസ്പോൺസ് ടീമുകൾ രൂപീകരിക്കുന്നതിനും മറ്റു പ്രവർത്തനങ്ങൾ ഏകോപിപ്പിക്കുന്നതിനുമുള്ള വിഹിതവും വർധിപ്പിച്ചു. കേന്ദ്രസർക്കാരും സംസ്ഥാന സർക്കാരും ചേർന്ന് വന്യമൃ​ഗ പെരുപ്പത്തെ നിയന്ത്രിക്കാൻ നിയമനിർമാണം ഉൾപ്പെടെ നടത്തേണ്ടതുണ്ട്. ഇതിനാവശ്യമായ ഇടപെടലുകൾക്കായി സംസ്ഥാനം മുൻകൈ എടുക്കുമെന്നും അദ്ദേഹം കൂട്ടിച്ചേർത്തു.",left
"സുരക്ഷാ സേനയുമായി ഏറ്റുമുട്ടല്‍; 31 മാവോയിസ്റ്റുകൾ കൊല്ലപ്പെട്ടു | 12  , 2 ഛത്തീസ്ഗഡിൽ സുരക്ഷാസേനയുമായുള്ള ഏറ്റുമുട്ടലിൽ 31  മാവോയിസ്റ്റുകൾ കൊല്ലപ്പെട്ടു. 2 ജവാൻമാർക്ക് വീരമൃത്യു. പരുക്കേറ്റ 2 ജവാൻമാരെ സമീപത്തെ ആശുപത്രിയിലേക്ക് മാറ്റി. ബീജാപുരിലെ നാഷനല്‍ പാർക്കിന് സമീപമുള്ള വനമേഖലയിലാണ് ഏറ്റുമുട്ടൽ ഉണ്ടായത്.

കൊല്ലപ്പെട്ട മാവോയിസ്റ്റുകളില്‍ നിന്ന് ആയുധശേഖരവും കണ്ടെടുത്തു. വെസ്റ്റ് ബസ്തർ ഡിവിഷനിൽ നക്സൽ  സാന്നിധ്യമുണ്ടന്ന വിവരത്തെ തുടർന്ന്  3 ദിവസമായി തിരച്ചിൽ തുടരുകയായിരുന്നു.  ജില്ലാ റിസർവ് ഗാർഡ്,  സംസ്ഥാന പൊലീസിന്റെ പ്രത്യേക ടാസ്‌ക് ഫോഴ്‌സ്,  സിആർപിഎഫ് തുടങ്ങിയവ സംയുക്തമായാണ്  തിരച്ചിൽ നടത്തുന്നത്. ജനുവരി 31 ന് ബീജപുരിൽ എട്ടു നക്സലുകളെ വധിച്ചിരുന്നു.",neutral
"വിജയൻ്റെ മരണം: കോൺഗ്രസ് നേതാക്കൾക്ക് ആശ്വാസം; ജനുവരി 15 വരെ അറസ്റ്റ് പാടില്ലെന്ന് കോടതിയുടെ വാക്കാൽ നി‍ർദ്ദേശം -               - കൽപ്പറ്റ: ഡി സി സി ട്രഷറർ എൻ എം വിജയൻ്റെ മരണത്തിൽ പ്രതിചേ‍ർക്കപ്പെട്ട കോൺഗ്രസ് നേതാക്കളെ ജനുവരി 15 വരെ അറസ്റ്റ് ചെയ്യരുതെന്ന് വാക്കാൻ നിർദ്ദേശം നൽകി കോടതി. വയനാട് പ്രിൻസിപ്പൽ സെഷൻസ് കോടതിയുടേതാണ് നിർദ്ദേശം.  ഡിസിസി പ്രസിഡൻ്റ് എൻഡി അപ്പച്ചൻ്റെയും എംഎൽഎ ഐ സി ബാലകൃഷ്ണൻ്റെയും മുൻകൂർ ജാമ്യാപേക്ഷ പരിഗണിച്ചാണ് കോടതിയുടെ നി‍ർദ്ദേശം. ഇവർ ഇരുവർക്കും കെകെ ഗോപിനാഥനുമെതിരെ ആത്മഹത്യാ പ്രേരണയ്ക്ക് ഇന്നലെ പൊലീസ് കേസെടുത്തിരുന്നു.

കേസിൽ എപ്പോൾ വേണമെങ്കിലും അറസ്റ്റ് ഉണ്ടായേക്കുമെന്ന് കരുതിയിരിക്കെയാണ് ഇതിനെതിരെ കോടതി നിർദ്ദേശം നൽകിയത്. കേസ് ഡയറി ജനുവരി 15 ന് ഹാജരാക്കാൻ പൊലീസിനോട് കോടതി ആവശ്യപ്പെട്ടു. അതേസമയം ഐസി ബാലകൃഷ്ണൻ ഒളിവിലല്ലെന്നും പൊലീസ് സുരക്ഷയുള്ള ആളാണ് എംഎൽഎയെന്നും അദ്ദേഹത്തിൻ്റെ അഭിഭാഷകൻ പ്രതികരിച്ചു. പൊലീസ് ഇതുവരെ അദ്ദേഹത്തോട് ഹാജരാകാൻ ആവശ്യപ്പെട്ടിട്ടില്ലെന്നും അഭിഭാഷകൻ എൻ എം റഷീദ് പറഞ്ഞു.

കേസിൽ ആത്മഹത്യാ പ്രേരണ കുറ്റം ചുമത്തിയ മൂന്ന് കോൺഗ്രസ് നേതാക്കളും വയനാട്ടിലില്ലെന്ന വിവരത്തിന് പിന്നാലെയാണ് കോടതി നിർദ്ദേശം വന്നത്. അതേസമയം വിഷയം വയനാട് കോൺഗ്രസിൽ വൻ പ്രതിസന്ധിക്ക് കാരണമായി. പ്രബലരായ രണ്ട് നേതാക്കൾ പ്രതികളായതോടെ രാഷ്ട്രീയ സാഹചര്യം ചർച്ചചെയ്യാൻ യോഗം വിളിക്കാൻ പോലും ആളില്ലാത്ത സ്ഥിതിയിലാണ് ഡിസിസി ഓഫീസ്. കുറ്റാരോപിതരെ പ്രതിരോധിക്കാതെ കോൺഗ്രസിലെ ഒരു വിഭാഗം  മാറിനിൽക്കുകയാണ്. സംഭവത്തിൽ പ്രിയങ്ക ഗാന്ധിയും പ്രതികരിക്കാൻ തയ്യാറായിട്ടില്ല. വിജയൻ്റെ മരണത്തിലും വയനാട് എംപി പ്രതികരിച്ചിട്ടില്ല.",right
"വയനാട്ടിലെ ആളെകൊല്ലി കടുവയെ ചത്ത നിലയിൽ കണ്ടെത്തി -       - മാനന്തവാടി: വയനാട് മാനന്തവാടിയിലെ പഞ്ചാരക്കൊല്ലിയിൽ കണ്ടെത്തിയ നരഭോജി കടുവ ചത്തു. വനംവകുപ്പ് നടത്തിയ തിരച്ചിലിനിടയിലാണ് കടുവയെ ചത്ത നിലയിൽ കണ്ടെത്തിയത്. ഇന്ന് പുലര്‍ച്ചെ 2.30 ഓടെയാണ് പിലാക്കാവിൽ കടുവയെ ചത്ത നിലയിൽ കണ്ടെത്തിയതെന്ന് വനംമന്ത്രി എകെ ശശീന്ദ്രന്റെ ഓഫീസ് അറിയിച്ചു. കഴിഞ്ഞ ദിവസം പഞ്ചാരക്കൊല്ലിയിൽ രാധയെന്ന ആദിവാസി സ്ത്രീയെ കൊന്ന അതേ കടുവ തന്നെയാണിതെന്നും വനംവകുപ്പ് സ്ഥിരീകരിച്ചു.

കടുവയുടെ കഴുത്തിൽ ആഴത്തിലുള്ള മുറിവുകൾ കണ്ടെത്തി. രണ്ട് വലിയ മുറിവുകളാണ് കഴുത്തിൽ കണ്ടെത്തിയത്. രാത്രി 12.30 തോടെയാണ് അവശനിലയിലായ കടുവയെ വനംവകുപ്പ് ഉദ്യോഗസ്ഥർ കണ്ടെത്തിയത്. കാടിനുള്ളിൽ മാലിന്യങ്ങൾ നിക്ഷേപിക്കപ്പെട്ട സ്ഥലത്ത് ആയിരുന്നു കടുവയെ ആദ്യം അവശനിലയിൽ കണ്ടത്. 2 മണിക്കൂർ നേരം കടുവയ്ക്കു പിറകെ പോയി. പിന്നീടാണ് ചത്ത നിലയിൽ കണ്ടെത്തിയത്. കടുവ മറ്റൊരു കടുവയുമായി ഏറ്റുമുട്ടി ചത്തതാണെന്ന് വനംവകുപ്പിന്റെ നിഗമനം.

ആളെക്കൊല്ലി കടുവയ്ക്കായി സ്പെഷ്യൽ ഓപറേഷൻ, തെരച്ചിൽ പുലർച്ചെ ആരംഭിച്ചു, സംഘത്തിൽ ഷാർപ്പ് ഷൂട്ടർമാരും

38 ക്യാമകളിനും പതിഞ്ഞ അതേ കടുവയെ തന്നെയാണ് ചത്ത നിലയിൽ കണ്ടെത്തിയതെന്ന് വനംവകുപ്പ് സ്ഥിരീകരിച്ചു. അവശനിലയിൽ ആയ കടുവയെ കാൽപ്പാടുകൾ കണ്ടാണ് പിന്തുടർന്നത്. കഴുത്തിൻ്റെ ഭാഗത്ത് ആഴത്തിലുള്ള പരുക്കുണ്ട്. കടുവയുടെ ദേഹത്തുളള ചില മുറിവുകൾ പഴക്കമുള്ളതാണ്. കടുവയെ പോസ്റ്റ്‌ മോർട്ടം നടപടികൾക്കായി കുപ്പാടി വൈൽഡ് ലൈഫ് വെറ്റിറിനറി ആശുപത്രിയിലേക്ക് കൊണ്ടു പോയി.

മാനന്തവാടി പഞ്ചാരക്കൊല്ലിയില്‍ കഴിഞ്ഞ 24 നാണ് കടുവയുടെ ആക്രമണത്തില്‍ ആദിവാസി സ്ത്രീ കൊല്ലപ്പെട്ടത്. കാപ്പി പറിക്കാന്‍ പോയ സമയത്താണ് വനംവകുപ്പ് താത്കാലിക വനംവാച്ചറായ അപ്പച്ചന്റെ ഭാര്യ രാധയെ കടുവ ആക്രമിച്ചത്. രാവിലെ എട്ടരയോടെയാണ് ഇവര്‍ കാപ്പിതോട്ടത്തിലേക്ക് പോയത്. സാധാരണ പരിശോധനക്കെത്തിയ തണ്ടര്‍ബോള്‍ട്ട് സംഘമാണ് രാധയുടെ മൃതദേഹം കണ്ടെത്തിയത്. പാതി ഭക്ഷിച്ച നിലയിലായിരുന്നു മൃതദേഹം. സ്ഥലത്ത് പ്രദേശവാസികളുടെ പ്രതിഷേധം രൂക്ഷമായതോടെയാണ് നരഭോജി കടുവയെ വെടിവെച്ച് കൊല്ലാന്‍ ഉത്തരവിട്ടത്.

കടുവ സ്പെഷ്യൽ ഓപ്പറേഷന്‍: 48 മണിക്കൂര്‍ കര്‍ഫ്യൂ, മാനന്തവാടി നഗരസഭയിൽ ഈ മേഖലകളിലെ നിരോധനാജ്ഞ നീട്ടി

വയനാട് ഓപ്പറേഷൻ രണ്ടാംഘട്ടം തുടരുമെന്ന് മന്ത്രി എകെ ശശീന്ദ്രൻ

വയനാട് ഓപ്പറേഷൻ രണ്ടാംഘട്ടം തുടരുമെന്ന് മന്ത്രി എകെ ശശീന്ദ്രൻ അറിയിച്ചു. സ്പെഷ്യൽ ഓപ്പറേഷന്റെ ഭാഗമായി രണ്ട് മൂന്ന് ദിവസങ്ങൾ നിരീഷണം  ശക്തമാക്കും. ആർ ആർ ടി സംഘത്തിന്റെ നേതൃത്വത്തിലാകും നിരീക്ഷണം.  നാട്ടുകാർ  കടുവയുടെ സാന്നിധ്യമുണ്ടെന്ന് പറഞ്ഞ മേഖലകൾ കേന്ദ്രീകരിച്ച് ആയിരിക്കും പ്രത്യേക പരിശോധന നടത്തുക. കടുവയുടെ മരണകാരണം പോസ്റ്റ്മോർട്ടത്തിലെ വ്യക്തമാകുകയുള്ളൂവെന്നും  മന്ത്രി അറിയിച്ചു. കാട്ടിനുള്ളിൽ മൃഗങ്ങൾക്ക് പരിക്കേൽക്കുന്നുണ്ടെന്നത് യാഥാർത്ഥ്യമാണ്. ഇതേക്കുറിച്ചുള്ള പരിശോധന ആവശ്യമാണെന്നും അദ്ദേഹം പ്രതികരിച്ചു.",right
"ചോദ്യങ്ങൾക്ക് പല മറുപടി; പൊലീസിനെ കുഴപ്പിച്ച് റിജോ; മുൻപും കവർച്ചാ ശ്രമം, പൊലീസ് ജീപ്പ് കണ്ടതോടെ ഉപേക്ഷിച്ചു -               - തൃശ്ശൂർ :ചാലക്കുടി പോട്ട ഫെഡറൽ ബാങ്ക് കവർച്ചാ കേസ് പ്രതി റിജോ ആന്റണിയെ വിശദമായി ചോദ്യം ചെയ്യാന്‍ പൊലീസ്. ചോദ്യങ്ങൾക്കെല്ലാം പല മറുപടിയാണ് റിജോ നല്‍കുന്നതെന്നത് പൊലീസിനെ കുഴപ്പിക്കുകയാണ്. 49 ലക്ഷം രൂപ കടമുണ്ടെന്നും ഇത് വീട്ടാൻ വേണ്ടിയാണ് കവർച്ച നടത്തിയതെന്നുമാണ് പ്രതി പൊലീസിന് നൽകിയ മൊഴി. മോഷ്ടിച്ച പണത്തില്‍ നിന്നും 2.90 ലക്ഷം രൂപയെടുത്ത് ഒരാളുടെ കടം വീട്ടിയെന്നും റിജോ മൊഴി നൽകിയിരുന്നു. ടിവിയിൽ വാർത്ത കണ്ട് മോഷ്ടാവ് റിജോ ആണെന്ന് തിരിച്ചറിഞ്ഞ അന്നനാട് സ്വദേശി, റിജോ കടം വീട്ടിയ 2, 94 ,000 രൂപ പൊലീസ് സ്റ്റേഷനിൽ എത്തിച്ചു.

ആഴ്ചകൾ നീണ്ട ആസൂത്രണത്തിന് പിന്നാലെയാണ് റിജോ ബാങ്ക് കൊള്ളയടിച്ചത്. രണ്ടാം ശ്രമത്തിലാണ് കവർച്ച വിജയകരമായി നടത്തിയത്. മുൻപും ബാങ്കിൽ കവർച്ച നടത്താൻ പ്രതി ശ്രമിച്ചിരുന്നു. നാല് ദിവസം മുൻപായിരുന്നു ആദ്യ ശ്രമം. അന്ന് പൊലീസ് ജീപ്പ് കണ്ടതോടെയാണ് ശ്രമം ഉപേക്ഷിച്ചത്. കൊള്ള നടത്തുന്ന സമയത്ത് ഉപയോഗിച്ച ജാക്കറ്റ് പ്രതി വീട്ടിലെത്തി കത്തിച്ചുകളഞ്ഞുവെന്നാണ് വിവരം. ഫോണും ഉപയോഗിച്ചിരുന്നില്ല. ഇന്നലെ രാത്രി വീട്ടിൽ നടന്ന കുടുംബ സംഗമത്തിനിടെയാണ് വീട് വളഞ്ഞ് പ്രതിയെ പൊലീസ് പിടികൂടിയത്.

വിദേശത്ത് നഴ്സായ ഭാര്യ നൽകിയ പണം റിജോ ധൂർത്തടിച്ചിരുന്നു. ഏപ്രിൽ ഭാര്യ വരാനിരിക്കെ പണം സംഘടിപ്പിക്കാൻ വേണ്ടിയാണ് കവർച്ച നടത്തിയത്. റിജോയ്ക്ക് പത്താം ക്ലാസ് വിദ്യാഭ്യാസം മാത്രമാണുള്ളത്. കോവിഡ് കാലത്ത് ഗൾഫിലെ ജോലി പോയതോടെയാണ് നീട്ടിലെത്തിയത്.

സിഐടിയു പ്രവർത്തകൻ കുത്തേറ്റ് മരിച്ചതിൽ അന്വേഷണം ശക്തം, പിന്നിൽ ബിജെപി-ആർഎസ്എസ് പ്രവർത്തകരെന്ന് സിപിഎം

ചാലക്കുടി ബാങ്ക് കവർച്ച; റിജോ ആൻ്റണി ആഢംബരജീവിതം നയിക്കുന്നയാൾ; കുറ്റം സമ്മതിച്ചെന്ന് പൊലീസ്

ചാലക്കുടി ബാങ്ക് കൊള്ള; ബാങ്കിനെ കുറിച്ച് കൃത്യമായി അറിയാവുന്ന ആളെന്ന് സംശയം, പ്രതിക്കായുള്ള അന്വേഷണം ഊർജിതം",right
"കേരളത്തെ വിദ്വേഷ രാഷ്ട്രീയത്തിന്റെ പരീക്ഷണശാലയാക്കരുത് ഇതര മതസ്ഥർക്കെതിരെ കുപ്രചരണങ്ങൾ ന‍ടത്തിയും വിദ്വേഷവും വെറുപ്പും ഉല്പാദിപ്പിച്ചും തീവ്ര ഹിന്ദുത്വ ശക്തികൾ രാജ്യവ്യാപകമായി സൗഹാർദത്തിന്റെയും സാഹോദര്യത്തിന്റെയും അന്തരീക്ഷം തകർക്കുന്നതിനുള്ള ബോധപൂർവ ശ്രമങ്ങൾ നടത്തിവരികയാണ്. അതിന് ശക്തിയേകുന്ന വിധം പൗരത്വ ഭേദഗതി നിയമം, കശ്മീരിനുള്ള പ്രത്യേക പദവി എടുത്തുകളയൽ തുടങ്ങി വഖഫ് നിയമ ഭേദഗതി വരെയുള്ള നിയമനിർമ്മാണങ്ങൾ ഭരണതലത്തിലും രൂപപ്പെടുത്തുന്നു. മതപരമായ ആഘോഷങ്ങളെ അക്രമത്തിന് അവസരമാക്കിയുള്ള കലാപശ്രമങ്ങളും അവലംബിക്കുന്നു. ഏറ്റവും ഒടുവിൽ ഹോളി ആഘോഷവേളയിൽ പലയിടങ്ങളിലും ന്യൂനപക്ഷ, ദളിത് വിഭാഗങ്ങൾക്കെതിരായ അതിക്രമങ്ങളുണ്ടായി. സംഘർഷത്തിന് ശ്രമിക്കുന്നവരെ പ്രോത്സാഹിപ്പിക്കുന്ന നടപടികളാണ് ഹോളിക്ക് മുന്നോടിയായി ബിജെപി മുഖ്യമന്ത്രിമാർ ഉൾപ്പെടെ നേതാക്കളിൽനിന്നും അവരുടെ ഉദ്യോഗസ്ഥ വിഭാഗങ്ങളിൽ നിന്നുമുണ്ടായതെന്നതും നാം കണ്ടതാണ്. കഴിഞ്ഞ ദിവസങ്ങളിൽ രാമ നവമിയുമായി ബന്ധപ്പെട്ടും സംഘർഷ ശ്രമങ്ങൾ നടന്നു. പുറത്ത് ഇത്തരം ശ്രമങ്ങളുണ്ടാകുമ്പോൾ അതിന്റെ കാറ്റ് ഏശാതെ പോകുന്ന സംസ്ഥാനമാണ് കേരളം.

ആചാരങ്ങളുടെയും വിശ്വാസങ്ങളുടെയും പേരിലുള്ള സമരങ്ങൾ കലാപങ്ങളായി മാറാതിരുന്നത് മതേതരത്വവും സാമുദായിക സൗഹാർദവും സാഹോദര്യവും ഉയർത്തിപ്പിടിക്കുന്നതാണ് കേരളത്തിന്റെ സാമൂഹ്യാന്തരീക്ഷം എന്നതുകൊണ്ടായിരുന്നു. അതിന് ഭംഗം വരുത്തുന്നതിനുള്ള നീക്കങ്ങൾ സംഘ്പരിവാർ ശക്തികൾ ഇടയ്ക്കിടെ നടത്തിവരാറുണ്ട്. താൽക്കാലിക ഭൗതിക നേട്ടത്തിനായി മാത്രമാണ് അവർ അത് ചെയ്യുന്നതെന്നതിൽ സംശയവുമില്ല. എന്നാൽ നമ്മുടെ പ്രതീക്ഷയ്ക്ക് വിരുദ്ധമായി ചില വ്യക്തികളും സംഘടനകളും എരിതീയിൽ എണ്ണയൊഴിക്കുന്ന സമീപനം സ്വീകരിക്കുന്നതിന് അടുത്ത കാലത്തായി നാം സാക്ഷികളാകുകയാണ്. എസ്എൻഡിപി യോഗം ജനറൽ സെക്രട്ടറി വെള്ളാപ്പള്ളി നടേശനിൽ നിന്ന് കഴിഞ്ഞ ദിവസമുണ്ടായ പ്രസ്താവന അതിന്റെ ഉദാഹരണമായിരുന്നു. ശനിയാഴ്ച പുറത്തുവന്ന അദ്ദേഹത്തിന്റെ വാക്കുകൾ നാക്കുപിഴയായിരിക്കുമെന്നും തിരുത്തപ്പെടുമെന്നുമാണ് എല്ലാവരും പ്രതീക്ഷിച്ചിരുന്നത്. എന്നാൽ ഞായറാഴ്ച അദ്ദേഹം തന്റെ ചില വാക്കുകൾ അടർത്തിയെടുത്ത് പ്രചരിപ്പിച്ചുവെന്ന് പറഞ്ഞ് നടത്തിയ വാർത്താസമ്മേളനത്തിൽ നൽകിയ വിശദീകരണം കേരളം കാത്തുപോരുന്ന നവോത്ഥാന ബോധ്യത്തിനുനേരെ ഉയരുന്ന വെല്ലുവിളിയാണ്. മലപ്പുറം ജില്ല പ്രത്യേകരാജ്യം പോലെയാണെന്നായിരുന്നു അദ്ദേഹത്തിന്റെ പരാമർശം. മലപ്പുറമെന്ന് പ്രത്യേകം എടുത്തുപറഞ്ഞുകൊണ്ട് യാഥാർത്ഥ്യവുമായി ഒരു ബന്ധവുമില്ലാത്ത കാര്യങ്ങളാണ് അദ്ദേഹത്തിന്റെ പ്രസ്താവനയിലുള്ളത്. സാമൂഹ്യ നവോത്ഥാന മുന്നേറ്റങ്ങളിലും മതേതര പാരമ്പര്യം ഉയർത്തിപ്പിടിക്കുന്നതിലും സാംസ്കാരിക, സാഹിത്യ, രാഷ്ട്രീയ രംഗത്തും മലപ്പുറത്തിന്റെ പാരമ്പര്യം ആർക്കും നിഷേധിക്കാനാവാത്തതാണ്. മലയാളഭാഷയുടെ പിതാവ് തുഞ്ചത്ത് എഴുത്തച്ഛൻ, പൂന്താനം നമ്പൂതിരി, മേല്പത്തൂർ നാരായണ ഭട്ടതിരി, വള്ളത്തോൾ, ഇടശേരി, ഉറൂബ്, മോയിൻകുട്ടി വൈദ്യർ, കെ സി എസ് പണിക്കർ, രാഷ്ട്രീയ രംഗത്ത് ഇഎംഎസ്, കെ ദാമോദരൻ തുടങ്ങി നിരവധി പ്രതിഭാധനർക്ക് ജന്മം നൽകിയ മണ്ണാണ് മലപ്പുറത്തിന്റേത്. അവരുടെ പാരമ്പര്യങ്ങളെ കളങ്കപ്പെടുത്താനുള്ള നീക്കം അപലപനീയമാണ്.വിദ്യാഭ്യാസം ഉൾപ്പെടെ നേടിയ പുരോഗതിയിൽ മലപ്പുറം ഇതര ജില്ലകളിൽ നിന്ന് വ്യത്യസ്തമായി പ്രത്യേക പരിഗണനകൾ നേടി എന്ന് സ്ഥാപിക്കുവാനാണ് അദ്ദേഹം ശ്രമിക്കുന്നത്. പക്ഷേ അതിനായി വസ്തുതാപരമായ കണക്കുകൾ അവതരിപ്പിക്കുന്നില്ല.

സ്ഥിതിവിവരക്കണക്കുകൾ വച്ച് സംവാദത്തിന് തയ്യാറാണെന്ന് ചില മുസ്ലിം സംഘടനകൾ വ്യക്തമാക്കിയിട്ടുണ്ട്. ആ വെല്ലുവിളി ഏറ്റെടുക്കുവാൻ അദ്ദേഹം തയ്യാറാകുമോ എന്ന് കാത്തിരുന്നു കാണണം. തന്റെ സമുദായത്തിന് മലപ്പുറത്ത് വിദ്യാഭ്യാസ സ്ഥാപനങ്ങൾ ഇല്ലെന്ന പരിഭവം പങ്കുവച്ചാണ് അദ്ദേഹം ആ ജില്ലയ്ക്കും അതുവഴി പ്രത്യേക വിഭാഗങ്ങൾക്കുമെതിരെ വിദ്വേഷ പ്രസ്താവന നടത്തിയത്. താൻ പ്രതിനിധാനം ചെയ്യുന്ന സമുദായത്തിന്റെ പിന്നാക്കാവസ്ഥ എടുത്തുപറയുന്നതിന് എന്ന വ്യാജേന അദ്ദേഹം ഇതരമതവിദ്വേഷമാണ് യഥാർത്ഥത്തിൽ പ്രകടിപ്പിച്ചത്. അതിലൂടെ അദ്ദേഹത്തിന്റെ വാണിജ്യ മനസാണ് പുറത്തുവന്നതെന്ന് ആർക്കെങ്കിലും തോന്നിയാൽ കുറ്റം പറയാനാകില്ല. സംഘ്പരിവാറിന്റെയോ അതിനെക്കാൾ കടുത്തതോ ആയ ഭാഷയിലാണ് എസ്എൻഡിപി പോലൊരു സംഘടനയുടെ ജനറൽ സെക്രട്ടറി സംസാരിച്ചത് എന്നത് അത്ഭുതപ്പെടുത്തുന്നു. സാഹോദര്യ സ്നേഹവും സാമുദായിക സൗഹാർദവും വിളംബരം ചെയ്ത ശ്രീനാരായണ ഗുരുവിന്റെ പിന്തുർച്ച അവകാശപ്പെടുന്ന പ്രസ്ഥാനത്തിന്റെ നേതാവെന്ന നിലയിൽ പുലർത്തേണ്ട മിതത്വമോ സംയമനമോ ഇല്ലാതെയുള്ള അദ്ദേഹത്തിന്റെ പ്രസ്താവന കേരളത്തെ ഉത്തരേന്ത്യൻ മാതൃകയിലുള്ള വിദ്വേഷ രാഷ്ട്രീയത്തിന്റെ പരീക്ഷണശാല ആക്കാനുള്ള സംഘ്പരിവാർ ശ്രമങ്ങൾക്ക് വളമേകുന്നതാണ്. ശ്രീനാരായണഗുരുവിന്റെ പിൻഗാമിയെന്നവകാശപ്പെടുന്നതുകൊണ്ട് നവോത്ഥാന മൂല്യങ്ങളുടെ കാവലാളാകേണ്ട ഒരാളിൽ നിന്ന് ഇത്തരം പ്രസ്താവനകൾ ഉണ്ടാകുന്നത് ശ്രീനാരായണ ദർശനങ്ങളെ അവഹേളിക്കുന്നതിന് തുല്യവുമാണ്.",left
"-            | 'ഷാഫീ... കൈ തന്നിട്ടുപോണം...രാഹുലേ....'; കല്യാണവേദിയിലും പിണക്കം, സരിന്റെ ഹസ്തദാനം നിരസിച്ച് രാഹുലും ഷാഫിയും -    -           - പാലക്കാട്:വിവാഹ വീട്ടിൽ വോട്ട് തേടിയെത്തിയ പി സരിന്റെ ഹസ്തദാനം നിരസിച്ച് രാഹുൽ മാങ്കൂട്ടത്തിലും ഷാഫിയും. ഉപതെരഞ്ഞെടുപ്പ് പ്രചാരണം ആവേശത്തോടെ തുടരുന്നതിനിടെയാണ് കല്യാണ വീട്ടിൽ വോട്ട് തേടിയെത്തിയ പാലക്കാട്ടെ എല്‍ഡിഎഫ് സ്ഥാനാര്‍ത്ഥി പി സരിനും കോണ്‍ഗ്രസ് സ്ഥാനാര്‍ത്ഥി രാഹുല്‍ മാങ്കൂട്ടത്തിലും പരസ്പരം കണ്ടത്. രാഹുലിനും ഒപ്പമുണ്ടായിരുന്ന ഷാഫിക്കും ഹസ്തദാനം നൽകാൻ സരിന്‍ കൈനീട്ടിയിട്ടും കൂസാതെ ഇരുവരും നടന്ന് നീങ്ങി.

നിരവധി തവണ രാഹുലിനെയും ഷാഫിയെയും സരിന്‍ വിളിച്ചെങ്കിലും തിരിഞ്ഞുനോക്കാതെ ഇരുവരും നടന്ന് പോവുകയായിരുന്നു. സരിൻ്റെ സാന്നിധ്യത്തിൽ കോൺഗ്രസ് വിമത നേതാവ് എ വി ഗോപിനാഥിനെ രാഹുൽ മാങ്കൂട്ടത്തില്‍ ചേർത്തുപിടിച്ചു. എല്ലാം ജനങ്ങൾ കാണുന്നുണ്ടെന്ന് സരിൻ മാധ്യമങ്ങളോട് പ്രതികരിച്ചു. തനിക്ക് കപടമുഖമില്ലെന്നും പി സരിന് കൈകൊടുക്കാൻ പ്രയാസമുണ്ടെന്നും രാഹുൽ മാങ്കൂട്ടത്തില്‍ പറഞ്ഞു. ചെയ്യുന്നതെല്ലാം ആത്മാർത്ഥമായിട്ടാണ്. ചാനലുകൾക്ക് മുമ്പിൽ അഭ്യാസം കാണിക്കാൻ പ്രയാസമുണ്ടെന്നും രാഹുൽ മാങ്കൂട്ടത്തില്‍ കൂട്ടിച്ചേര്‍ത്തു.

 :'ഇതേത് സ്ഥാനാർത്ഥിയാ? ഞാൻ വിചാരിച്ചു ബിജെപി സ്ഥാനാർത്ഥി പറഞ്ഞതാണെന്ന്': സരിനെ പരിഹസിച്ച് രാഹുൽ മാങ്കൂട്ടത്തിൽ",right
പണപ്പെരുപ്പം കുതിക്കുന്നു; 15 മാസത്തെ ഉയര്‍ന്ന നിരക്കില്‍,left
"|വെല്ലുവിളികൾ ആദ്യമായല്ല, ഓരോ ആക്രമണവും കൂടുതൽ ശക്തിപ്പെടുത്തുന്നു, നിയമം പാലിച്ച് മുന്നോട്ടുപോകും; അദാനി -                 - ദില്ലി: സൗരോര്‍ജ കരാറിന് കൈക്കൂലി നൽകിയെന്ന ആരോപണത്തിൽ അദാനി ഗ്രൂപ്പിനെതിരെ അമേരിക്ക അഴിമതിക്കുറ്റം ചുമത്തിയതിൽ പ്രതികരണവുമായി ചെയര്‍മാൻ ഗൗതം അദാനി. ആദ്യമായിട്ടില്ല ഇത്തരം വെല്ലുവിളികളെന്നും നിയമം പാലിച്ച് തന്നെ മുന്നോട്ടുപോകുമെന്നും ഗൗതം അദാനി പ്രതികരിച്ചു. ആദ്യമായാണ് വിഷയത്തിൽ ഗൗതം അദാനി പരസ്യമായി പ്രതികരിക്കുന്നത്. ജയ്പൂരിൽ നടന്ന ജെംസ് ആൻഡ് ജ്വല്ലറി അവാർഡ് പരിപാടിയിൽ സംസാരിക്കുകയായിരുന്നു ഗൗതം അദാനി

ഓരോ ആക്രമണവും അദാനി ഗ്രൂപ്പിനെ കൂടുതൽ ശക്തമാക്കുകയാണെന്ന് ഗൗതം അദാനി പറഞ്ഞു. പ്രചരിക്കുന്നതൊന്നുമല്ല വസ്തുത. നിക്ഷിപ്ത താത്പര്യത്തോടെയുള്ള റിപ്പോര്‍ട്ടുകളാണ് പുറത്തുവരുന്നത്. ഗ്രൂപ്പൂമായി ബന്ധപ്പെട്ട ആറും ഒരുതരത്തിലുള്ള നിയമവിരുദ്ധ പ്രവര്‍ത്തനമോ ഗൂഢാലോചനയോ നടത്തിയിട്ടില്ല. എങ്കിലും വസ്തുതകളേക്കാള്‍ വേഗത്തിൽ തെറ്റായ കാര്യങ്ങളാണ് ഇന്ന് ഏറ്റവും കൂടുതൽ പ്രചരിക്കുന്നതെന്നും ഗൗതം അദാനി പറഞ്ഞു.

സൗരോര്‍ജ കരാറുകള്‍ ഉറപ്പാക്കാൻ ഇന്ത്യൻ ഉദ്യോഗസ്ഥര്‍ക്ക് കൈക്കൂലി നൽകിയെന്നാണ് അദാനി ഗ്രീൻ എനര്‍ജിക്കെതിരെയുള്ള പ്രധാന ആരോപണം. ഇതിന്‍റെ പേരിൽ യുഎസിലെ നിക്ഷേപകരെ കബളിപ്പിച്ചെന്നും ഉദ്യോഗസ്ഥര്‍ക്ക് കൈക്കൂലി നൽകിയെന്നുമാണ് യുഎസ് സെക്യൂരിറ്റീസ് ആന്‍ഡ് എക്സ്ചേഞ്ച് കമ്മീഷന്‍റെ കുറ്റാരോപണം.

ഗൗതം അദാനി, അദ്ദേഹത്തിന്‍റെ അനന്തരവൻ സാഗര്‍ അദാനി, അദാനി ഗ്രീൻ എനര്‍ജിയുടെ എക്സിക്യൂട്ടീവുകള്‍, അസുര്‍ പവര്‍ ഗ്ലോബൽ ലിമിറ്റഡിന്‍റെ എക്സിക്യൂട്ടീവ് ആയാ സിറിൽ കബനീസ് എന്നിവര്‍ക്കെതിരെ തട്ടിപ്പിനും ഗൂഢാലോചനയ്ക്കും വഞ്ചനയ്ക്കുമാണ് കുറ്റം ചുമത്തിയിട്ടുള്ളത്.

അഴിമതി വിരുദ്ധ നിയമം ലംഘിച്ചതിന് അദാനിക്കും മരുമകനും എംഡിക്കുമെതിരെ കുറ്റം ചുമത്തിയിട്ടില്ലെന്ന് ​വിശദീകരണം

അദാനിക്ക് കുരുക്ക് മുറുകുന്നു, ചോദ്യം ചെയ്യലിന് യുഎസ് സെക്യൂരിറ്റീസ് ആന്‍റ് എക്സ്ചേ‍ഞ്ച് കമ്മീഷന്‍ നോട്ടീസ്",right
"മല്ലു ഹിന്ദു ഓഫീസേഴ്‌സ്,ഐഎഎസ് ഉദ്യോഗസ്ഥരുടെ പേരിൽ  വാട്സ്ആപ് ഗ്രൂപ്പ്,വിവാദമായതോടെ ഡിലീറ്റ് ആക്കി   -       , - തിരുവനന്തപുരം: സംസ്ഥാനത്ത് ഹിന്ദു ഐഐഎസ് ഉദ്യോഗസ്ഥരുടെ വാട്സ് ആപ് ഗ്രൂപ്പുണ്ടാക്കിയതിനെ ചൊല്ലി വിവാദം . വ്യവസായ വകുപ്പ് ഡയറക്ടർ കെ ഗോപാലകൃഷ്ണൻ ഐഎഎസ് അഡ്മിനായുള്ള ഗ്രൂപ്പ് മണിക്കൂറുകൾക്കുള്ളിൽ ഡിലീറ്റ് ചെയ്തു. തൻറെ ഫോൺ ഹാക്ക് ചെയ്തതാണെന്നും സൈബർ പൊലീസിൽ പരാതി നൽകിയെന്നും ഗോപാലകൃഷ്ണൻ  ഏഷ്യാനെറ്റ് ന്യൂസിനോട് വിശദീകരിച്ചു.

ഐഎഎസ് ഉദ്യോഗസ്ഥരെ അമ്പരിപ്പിച്ചുകൊണ്ടാണ് കഴിഞ്ഞ ദിവസം പെട്ടൊന്നൊരു വാട്സ് ആപ് ഗ്രൂപ്പുണ്ടാക്കിയത്. ഗോപാലകൃഷ്ണൻ ഐഎഎസ് അഡ്മിൻ. ഗ്രൂപ്പിൻറെ പേര് മല്ലു ഹിന്ദു ഓഫീസേഴ്സ്.സർവ്വീസിലെ മുതിർന്ന ഉദ്യോഗസ്ഥർ അടക്കം അംഗങ്ങൾ. ഗ്രൂപ്പിൽ ചേർക്കപ്പെട്ട ഉദ്യോഗസ്ഥരിൽ ചിലർ ഇത്തരമൊരു ഗ്രൂപ്പ് ഉണ്ടാക്കുന്നതിൻറെ ആശങ്ക ഗോപാലകൃഷ്ണൻ ഐഎഎസിനെ അറിയിച്ചെന്നാണ് വിവരം. അതിവേഗം  ഗ്രൂപ്പ് ഡിലീറ്റായി. അതിന് ശേഷം ഗ്രൂപ്പിൽ അംഗങ്ങളാക്കപ്പെട്ടവർക്ക് ഗോപാലകൃഷ്ണൻറ സന്ദേശമെത്തി. തനറെ ഫോൺ ആരോ ഹാക്ക് ചെയ്തു. ഫോൺ കോൺടാക്ടിലുള്ളവരെ ചേർത്ത് 11 ഗ്രൂപ്പുകൾ ഉണ്ടാക്കിയെന്നായിരുന്നു സന്ദേശം. മാന്വലി ഗ്രൂപ്പുകളെല്ലാം ഡിലീറ്റ് ചെയ്തെന്നും ഉടൻ ഫോൺ മാറ്റുമെന്നും സഹപ്രവർത്തകർക്ക് അറിയിപ്പ്.

സംഭവത്തെ കുറിച്ച് ചോദിച്ചപ്പോൾ സമാനമറുപടിയാണ് ഏഷ്യാനെറ്റ് ന്യൂസിനോട് ഗോപാലകൃഷ്ണൻ ഐഎഎസ് വിശദീകരിച്ചത്. ഹാക്ക് ചെയ്തതതിൽ സിറ്റി പൊലീസ് കമ്മീഷണർക്ക് പരാതി നൽകിയതായും അറിയിച്ചു. അതേ സമയം ഗ്രൂപ്പിൻറെ പേരിൽ ഉയരുന്നത് പല ചോദ്യങ്ങൾ. മല്ലു ഹിന്ദു ഗ്രൂപ്പിൽ അംഗങ്ങളാക്കപ്പെട്ടതെല്ലാം ഹിന്ദു മതവിഭാഗത്തിൽ പെട്ട ഉദ്യോഗസ്ഥർ മാത്രമായത് സംശയങൾ ഉണ്ടാക്കുന്നു, ഹാക്കിംഗ് എങ്കിൽ അതീവ ഗുരുതരം. ഉന്നത ഉദ്യോഗസ്ഥൻര ഫോൺ ഹാക്ക് ചെയ്ത് സാമുദായിക സ്പർധഉണ്ടാക്കും വിധത്തിൽ ഗ്രൂപ്പുകളുണ്ടാക്കിയത് ആരാണെന്ന് കണ്ടെത്തണം. സൈബർ പൊലീസ് അന്വേഷണത്തിൽ വസ്തുത പുറത്തുവരും",right
"'   :ഗാസ വിടാതെ ട്രംപ്; അമേരിക്ക ഏറ്റെടുത്താൽ പലസ്തീൻ ജനതക്ക് അവകാശമുണ്ടാകില്ല, അറബ് രാജ്യങ്ങളിൽ പാർപ്പിട സൗകര്യം -          '   - ന്യൂയോര്‍ക്ക്: ഗാസ അമേരിക്ക ഏറ്റെടുക്കുമെന്ന പ്രഖ്യാപനത്തിന് പിന്നാലെ വീണ്ടും വിഷയത്തിൽ പ്രതികരണവുമായി പ്രസിഡന്‍റ് ഡോണള്‍ഡ് ട്രംപ്. ഗാസ അമേരിക്ക ഏറ്റെടുത്ത് കഴിഞ്ഞാൽ പലസ്തീൻ ജനതയ്ക്ക് അവിടേക്ക് മടങ്ങാൻ അവകാശമുണ്ടാകില്ലെന്ന് ട്രംപ് വ്യക്തമാക്കി. ഫോക്സ് ന്യൂസുമായുള്ള അഭിമുഖത്തിലാണ് പുതിയ പരാമര്‍ശം. ഗാസയിൽ നിന്ന് മാറ്റിപ്പാര്‍പ്പിക്കുന്ന പലസ്തീനികള്‍ക്ക് അറബ് രാജ്യങ്ങളിൽ മികച്ച പാര്‍പ്പിട സൗകര്യം ഒരുക്കുമെന്നും ട്രംപ് പറഞ്ഞു.

ഇന്ന് പ്രസിഡന്‍റ് ട്രംപ് ജോര്‍ഡൻ രാജാവ് അബ്ദുള്ള രണ്ടാമനുമായി വൈറ്റ് ഹൗസിൽ കൂടിക്കാഴ്ച നടത്തും. കൂടിക്കാഴ്ചയിൽ പലസ്തീനികളെ മാറ്റിപാര്‍പ്പിക്കാൻ ട്രംപ് ആവശ്യപ്പെടും. പലസ്തീനികള്‍ക്കായി സ്ഥിരം താമസ കേന്ദ്രം ഒരുക്കുന്നതിനെക്കുറിച്ചാണ് താൻ സംസാരിക്കുന്നതെന്നും ഗാസയെ ഏറ്റെടുക്കാൻ തയ്യാറാണെന്നും ട്രംപ് പറഞ്ഞു. അറബ് രാജ്യങ്ങളിൽ മികച്ച താമസ സൗകര്യമൊരുക്കിയാൽ പിന്നെ ഗാസയിലേക്ക് തിരിച്ചുവരുന്നതിനെക്കുറിച്ച് ആലോചിക്കേണ്ടിവരില്ലെന്നും ട്രംപ് പറഞ്ഞു.

അതേസമയം, ഗാസ ഏറ്റെടുക്കുമെന്ന മുൻ പരാമര്‍ശത്തിൽ ആഗോളതലത്തിൽ തന്നെ പ്രതിഷേധം ഉയരുന്നതിനിടെയാണ് വീണ്ടും ഇക്കാര്യത്തിൽ പ്രതികരണവുമായി ട്രംപ് രംഗത്തെത്തിയത്. പലസ്തീനിലെ ഭൂമി വിൽപ്പനയ്ക്കുള്ളതല്ലെന്നായിരുന്നു ഹമാസിന്‍റെ മറുപടി. അതേസമയം, ട്രംപിന്‍റെ പ്രഖ്യാപനത്തെ ഇസ്രായേൽ പ്രസിഡന്‍റ് ബെഞ്ചമിൻ നെതന്യാഹു പിന്തുണച്ചിരുന്നു. ഗാസയിലെ ജനവാസ മേഖലയിൽ സൈനിക നീക്കം ആഗോള നിയമ പ്രകാരം തടഞ്ഞിട്ടുള്ളതാണെന്നാണ് യുഎൻ മുന്നറിയിപ്പ് നൽകിയത്.  ഗാസയിൽ വെടിനിര്‍ത്തൽ കരാര്‍ നിലവിൽ വന്ന് ആഴ്ചകള്‍ പിന്നിടുമ്പോഴാണ് ട്രംപിന്‍റെ പ്രസ്താവന.

ഇതിനിടെ, സ്റ്റീൽ, അലുമിനിയം എന്നിവയ്ക്ക് അമേരിക്ക ഇറക്കുമതി തീരുവ ഏര്‍പ്പെടുത്തി.  25 ശതമാനം തീരുവ ഈടാക്കാനുള്ള ഉത്തരവിൽ പ്രസിഡന്‍റ് ഡോണൾഡ് ട്രംപ് ഒപ്പ് വെച്ചു. അമേരിക്കൻ സ്റ്റീൽ വ്യവസായത്തെ സംരക്ഷിക്കാനുള്ള നടപടിയെന്ന് വൈറ്റ് ഹൗസ് വിശദീകരിച്ചു. കാനഡ, മെക്സിക്കോ, ചൈന അടക്കം എല്ലാ രാജ്യങ്ങൾക്കും ഇത് ബാധകമാകും.ഗാസയുടെ കടൽത്തീരത്തെ റിയൽ എസ്റ്റേറ്റില്‍ കണ്ണ് വച്ച് ട്രംപ്; വെളുപ്പിച്ചെടുക്കാന്‍ പാടുപെട്ട് വൈറ്റ് ഹൗസ്",right
"| 'നവീൻ ബാബു കൈക്കൂലി വാങ്ങിയതിന് തെളിവില്ല'; ലാന്റ് റവന്യു ജോയിന്റ് കമ്മീഷണറുടെ റിപ്പോർട്ട്   -                 - തിരുവനന്തപുരം:എഡിഎം നവീൻ ബാബുവിന്റ മരണത്തിൽ ലാൻഡ് റവന്യു ജോയിന്റ് കമ്മീഷണറുടെ അന്വേഷണ റിപ്പോർട്ട് മുഖ്യമന്ത്രിക്ക് കൈമാറി. റവന്യു മന്ത്രിയാണ് റിപ്പോര്‍ട്ട്  കൈമാറിയത്. എഡിഎം കൈക്കൂലി വാങ്ങിയതിനും പമ്പിന് അനുമതി വൈകിപ്പിച്ചതിനും തെളിവ് ഇല്ലെന്നാണ് റിപ്പോര്‍ട്ടില്‍ പറയുന്നത്. തെറ്റ് പറ്റിയെന്ന് നവീൻ ബാബു പറഞ്ഞതായി കളക്ടറുടെ പരാമർശം റിപ്പോര്‍ട്ടിലുണ്ട്. പക്ഷേ എന്തുദ്ദേശിച്ചാണ് ഇങ്ങനെ പറഞ്ഞതെന്ന് റിപ്പോർട്ടിന്റെ ഉള്ളടക്കത്തിലില്ല. അതേസമയം, തെറ്റ് പറ്റിയെന്ന് എഡിഎം പറഞ്ഞതായുള്ള മൊഴിയിൽ ആവശ്യെമെങ്കിൽ കൂടുതൽ അന്വേഷണം നടക്കട്ടെ എന്നാണ് കളക്ടറുടെ നിലപാട്.

എഡിഎം കൈക്കൂലി വാങ്ങിയതിനും പമ്പിനു അനുമതി വൈകിപ്പിച്ചതിനും തെളിവ് ഇല്ല എന്നാണ് ലാൻഡ് റവന്യു ജോയിന്റ് കമ്മീഷണറുടെ റിപ്പോർട്ടിന്‍റെ ഉള്ളടക്കം. ചേമ്പറിൽ എത്തി തെറ്റ് പറ്റി എന്ന് നവീൻ ബാബു പറഞ്ഞു എന്ന കളക്ടറുടെ പരാമര്‍ശം റിപ്പോര്‍ട്ടിൽ ഉപ്പെടുത്തിയിട്ടുണ്ട്. കളക്ടര്‍ നൽകിയ വിശദീകരണ കുറിപ്പിലാണ് ഈ പരാമര്‍ശമുള്ളത്. എന്താണ് എഡിഎം ഉദ്ദേശിച്ചതെന്ന കാര്യത്തിൽ വ്യക്തത ലാൻഡ് റവന്യു ജോയിന്റ് കമ്മീഷണര്‍ തേടിയിട്ടുമില്ല കളക്ടര്‍ നൽകിയിട്ടുമില്ലെന്നാണ് വിവരം. നവീൻ ബാബുവിന്‍റെ കുടുംബം ഉന്നയിച്ച ആരോപണം ഉൾപ്പെടെ എല്ലാം പരിശോധനയ്ക്ക് വിധേയമാകട്ടെ എന്നും ആവശ്യമെങ്കിൽ പൊലീസ് അന്വേഷണം നടക്കട്ടെ എന്നുമാണ് കളക്ടര്‍ പറയുന്നത്.

എഡിഎമ്മിന്റെ മരണത്തിന് ശേഷം കളക്ടർ നൽകിയ പ്രാഥമിക റിപ്പോർട്ടിൽ വിവാദ പരാമര്‍ശം ഒന്നുമുണ്ടായിരുന്നില്ല. കലക്ടറുടെ പുതിയ മൊഴിയിൽ എഡിഎമ്മിന്റെ കുടുംബത്തിന് എതിർപ്പുണ്ട്. റവന്യു മന്ത്രിക്കും അതൃപ്തി ഉണ്ടെന്നാണ് വിവരം. ഏതായാലും ഇക്കാര്യത്തിൽ ഇനി എന്ത് തുടര്‍ നടപടി സര്‍ക്കാരിന്‍റെ ഭാഗത്ത് നിന്ന് ഉണ്ടാകുമെന്നാണ് അറിയേണ്ടത്. വിവാദങ്ങളുടെ പശ്ചാത്തലത്തിൽ കണ്ണൂര്‍ കളക്ടറെ മാറ്റണമെന്ന ആവശ്യം റവന്യു മന്ത്രിക്കും വകുപ്പിനും ഉണ്ടെങ്കിലും ഇക്കാര്യത്തിൽ മുഖ്യമന്ത്രിയുടെ നിലപാട് നിര്‍ണ്ണായകമാണ്.

ഏഷ്യാനെറ്റ് ന്യൂസ് ലൈവ് യൂട്യൂബിൽ കാണാം",right
"പാണ്ടിക്കാട്ട് ചിന്തിയ ചോരയിൽ തുടിക്കുന്ന കർഷക വിപ്ലവ സ്മരണ 1921-ൽ മലബാറിലെ മാപ്പിള കർഷകരുടെ ഐതിഹാസികമായ സാമ്രാജ്യത്വ- ജന്മിത്വ വിരുദ്ധ സായുധ ഉയർത്തെഴുന്നേൽപ്പുകളിലെ രണോത്സുകമായൊരു അധ്യായമാണ്, നവംബർ 14-ന് നടന്ന പാണ്ടിക്കാട് യുദ്ധം. ഇന്ത്യയുടെ ദേശീയ സ്വാതന്ത്ര്യസമരചരിത്രത്തിലെ സാഹസികവും ത്യാഗപൂർണവുമായ പോരാട്ടങ്ങളാണ് മലബാർ സമരത്തിന്റെ ഭാഗമായി നടന്ന പൂക്കോട്ടൂർ യുദ്ധവും പാണ്ടിക്കാട് യുദ്ധവും.
മലബാർ കർഷകസമരത്തെ അടിച്ചമർത്താൻ പാണ്ടിക്കാട് ചന്തപ്പുരയിൽ സ്ഥാപിച്ച ഗൂർഖാ സൈനിക ക്യാമ്പിനെതിരായ സാഹസികമായ കടന്നാക്രമണമായിരുന്നു ദേശീയ സ്വാതന്ത്ര്യസമര സേനാനികൾ 1921 നവംബർ 14-ന് നടത്തിയത്. മലബാർ കലാപത്തെ മാപ്പിള ലഹളയായും ഹിന്ദുക്കൾക്കെതിരായ വംശീയാക്രമണങ്ങളായും ചിത്രീകരിച്ച കൊളോണിയൽ- ഫ്യൂഡൽ ബ്രാഹ്മണ്യ വ്യാഖ്യാനങ്ങളെ ഏറ്റുപിടിച്ച് സംഘപരിവാർ സംഘടനകൾ ക്ഷുദ്രപ്രചരണങ്ങൾ നടത്തിക്കൊണ്ടിരിക്കുന്ന ഇന്ത്യൻ സാഹചര്യത്തിൽ പാണ്ടിക്കാട്‌ യുദ്ധത്തിന്റെ സാമാജ്യത്വവിരുദ്ധതയും ദേശീയ സ്വാതന്ത്ര്യത്തിനുവേണ്ടിയുള്ള കോൺഗ്രസ്-ഖിലാഫത്ത് സമരങ്ങളുടെ മതനിരപേക്ഷതയും ചർച്ചചെയ്യപ്പെടേണ്ടതുണ്ട്.
ചന്തപ്പുര യുദ്ധം എന്നും പാണ്ടിക്കാട്‌ യുദ്ധമെന്നും വിളിക്കപ്പെട്ട മലബാറിലെ ദേശീയ സ്വാതന്ത്ര്യസമരസേനാനികളുടെ സാമ്രാജ്യത്വ മർദ്ദനവാഴ്ചക്കെതിരായ അത്യുജ്ജ്വലമായ കടന്നാക്രമണമായിരുന്നു 1921 നവംബർ 14-ലെ ഗൂർഖാ സൈനിക ക്യാമ്പിനെതിരായ പോരാട്ടം. സ്വാതന്ത്ര്യത്തിനും സ്വയംനിർണയത്തിനും ഭൂമിക്കും വേണ്ടി മലബാറിലെ വിപ്ലവകാരികൾ നടത്തിയ മരണത്തെ കീഴ്‌പ്പെടുത്തിയ പോരാട്ടമായിരുന്നു പാണ്ടിക്കാട് യുദ്ധം.
കോൺഗ്രസ്- ഖിലാഫത്ത്- കുടിയാൻസമിതി നേതാക്കളായ വാരിയംകുന്നത്ത് കുഞ്ഞമ്മദ്ഹാജിയും ചെമ്പ്രശേരി തങ്ങളും പൂക്കുന്നുമ്മൽ ആലിഹാജിയും പാണ്ടിയാട് നാരായണൻ നമ്പീശനും ഉണ്ണികൃഷ്ണൻ നമ്പീശനും പയ്യനാട് മോയിനും ആക്കപ്പറമ്പൻ മൂസയും പൂന്താനം രാമൻ നമ്പൂതിരിയും കാപ്പാട്ട് കൃഷ്ണൻ നായരും മഞ്ചി അയമൂട്ടിയും നേതൃത്വം കൊടുത്ത പാണ്ടിക്കാട്ടെ ഖിലാഫത്ത് കമ്മറ്റിയായിരുന്നു ഗൂർഖാ ക്യാമ്പിനുനേരെ നടന്ന സായുധ ആക്രമണത്തിന് മുന്നിലും പിന്നിലും.
1921 നവംബർ 14-ന് പുലർച്ചെ ഗൂർഖാ ക്യാമ്പ് രണ്ടായിരത്തോളം വരുന്ന കോൺഗ്രസ്- ഖിലാഫത്ത് പ്രവർത്തകർ ആക്രമിക്കുകയായിരുന്നു. എട്ടാം ഗൂർഖാ റൈഫിൾസിലെ രണ്ടാം ബറ്റാലിയൻ ക്യാമ്പായിരുന്നു ഇത്. ഇന്നത്തെ മഞ്ചേരി റോഡിലെ പഞ്ചായത്ത് ഓഫീസ് കെട്ടിടം നിലനിൽക്കുന്ന ഇടവും പരിസരങ്ങളുമായിരുന്നു ചന്തപ്പുര ഗൂർഖാക്യാമ്പ്. മുക്രി അയമ്മദിന്റെ നേതൃത്വത്തിലുള്ള സംഘമാണ് ചന്തപ്പുരയുടെ മതിൽപൊളിച്ച് ക്യാമ്പിനകത്തേക്ക് കയറിയത്. രണ്ട് മണിക്കൂറിലേറെ നീണ്ട ഇന്ത്യൻ സ്വാതന്ത്ര്യസമരചരിത്രത്തിലെ രണോത്സുക ഏറ്റുമുട്ടലിനാണ് പാണ്ടിക്കാട് അന്ന് സാക്ഷിയായത്.
മലബാർ കലാപത്തെ ബ്രിട്ടീഷ്‌ സേനയുടെ എല്ലാ റെജിമെന്റുകളെയും ഇറക്കി അടിച്ചമർത്താനുള്ള നീക്കം പ്രതിരോധിക്കാനാണ് കർഷക വിപ്ലവകാരികൾ ഗൂർഖാ പട്ടാളക്യാമ്പിനുനേരെ ആക്രമണം ആസൂത്രണം ചെയ്തത്. കുക്രി എന്ന ഒരു പ്രത്യേകതരം ആയുധമുപയോഗിച്ച് യുദ്ധം ചെയ്യുന്ന ഗൂർഖകളെ നേരിടുകയെന്നത് വിഷമകരമായിരുന്നു. പാട്ടിക്കാട്ടെ ആ ഏറ്റുമുട്ടലിൽ ധീരന്മാരായ കർഷക- ഖിലാഫത്ത് വിപ്ലവകാരികൾ ഗൂർഖാ റൈഫിൾസ് ക്യാപ്റ്റൻ ജോൺ എറിക്ആവ്‌റെൽ അടക്കമുള്ള നിരവധി ബ്രിട്ടീഷ് മിലിട്ടറി ഉദ്യോഗസ്ഥരെ വധിച്ചു.
കരിവാരക്കുണ്ട്, കീഴാറ്റൂർ, നെന്മേനി, ആനക്കയം, പന്തല്ലൂർ, നെല്ലിക്കുത്ത്, പോരൂർ, വണ്ടൂർ തുടങ്ങിയ സ്ഥലങ്ങളിലെ കോൺഗ്രസ്- ഖിലാഫത്ത് പ്രവർത്തകരാണ് ഗൂർഖാ ക്യാമ്പ് ആക്രമണത്തിൽ പങ്കെടുത്തവരിൽ അധികവും. രണ്ട് മണിക്കൂറിലേറെ നീണ്ടു നിന്ന ഗൂർഖാ പട്ടാളവുമായുള്ള ഏറ്റുമുട്ടലിൽ 250-ലേറെ സ്വാതന്ത്ര്യസമര പോരാളികൾ മരിച്ചുവീണു. ഈ രക്തസാക്ഷികളുടെ മൃതദേഹങ്ങൾ ചന്തപ്പുരക്കടുത്ത മൊയ്തുണ്ണിപ്പാടത്ത് കുളക്കരയിൽ കുഴിവെട്ടി കൂമ്പാരമാക്കി പെട്രോളൊഴിച്ച് കത്തിച്ചുകളയുകയായിരുന്നു. സാമ്രാജ്യത്വ നൃശംസനീയതയുടെയും സ്വാതന്ത്ര്യത്തിനുവേണ്ടി പൊരുതിമരിച്ച ധീരരുടെയും സ്മരണകളുണർത്തി മൊയ്തുണ്ണിപ്പാടം 103 വർഷങ്ങൾക്കുശേഷവും അങ്ങനെതന്നെ നിലനിൽക്കുന്നു.
ബ്രിട്ടീഷുകാരുടെ നിർബന്ധത്തിനുവഴങ്ങി സ്വാതന്ത്ര്യസമരസേനാനികളുടെ മൃതദേഹങ്ങൾ കത്തിക്കുന്നതിന് സഹായിക്കേണ്ടിവന്ന മേലേപ്പാടത്ത് മെയ്തുണ്ണിയുടെ മകൻ കുഞ്ഞഹമ്മദിന് ഈ കൃത്യം ചെയ്യുന്നതിനിടയിൽ 90% ലേറെ പൊള്ളലേൽക്കേണ്ടിവന്നു. പാണ്ടിക്കാട് രക്തസാക്ഷികളുടെ സ്മരണ കടന്നുപോകുമ്പോൾ മൊയ്തുണ്ണിപ്പാടവും ഈ ബ്രിട്ടീഷ് നിഷ്ഠൂരതയ്ക്ക് സാക്ഷ്യംവഹിച്ച അവിടുത്തെ ആൽമരവും മണ്ണുമൂടി നശിച്ച കുളവും ബ്രിട്ടീഷ് ഭീകരതയുടെ മൂകസാക്ഷിയായി ഇന്നും അങ്ങനെതന്നെ കിടക്കുന്നു. രക്തസാക്ഷികളുറങ്ങുന്ന മൊയ്തുണ്ണിപ്പാടം സാമ്രാജ്യത്വത്തിനും അവരുടെ സഹകാരികളായ മർദ്ദകശക്തികൾക്കുമെതിരായ ഇനിയും തുടരേണ്ട പോരാട്ടത്തിന്റെയും സഹനങ്ങളുടെയും നാളുകളിലേക്ക് വിരൽചൂണ്ടി നിൽക്കുന്നു.
മലബാർ സമരത്തിന്റെ ചോരവാർന്ന അധ്യായങ്ങളാണ് പൂക്കോട്ടൂരും പാണ്ടിക്കാടും. മലബാറിലെ ദേശീയപ്രസ്ഥാനത്തിൽ പിടിമുറുക്കിയ ഫ്യൂഡൽ പ്രമാണിവർഗത്തിന്റെയും ധനാഢ്യരുടെയും സ്വാധീനവലയങ്ങളെ ഭേദിച്ചവരാണ് കുടിയാൻ പ്രസ്ഥാനത്തിനും ഖിലാഫത്ത് സമരങ്ങൾക്കും ആവേശം പകർന്നത്. കോൺഗ്രസിന്റെ മഞ്ചേരി സമ്മേളനം സാമ്രാജ്യത്വവിരുദ്ധമെന്നതുപോലെ ജന്മിത്വവിരുദ്ധമായ നിലപാടുകൾ സ്വീകരിക്കാനുള്ള വേദിയായി. മലബാറിലെ കോൺഗ്രസിൻ സ്വാധീനമുറപ്പിച്ച പ്രമാണികളുടെ വർഗപരമായ പരിമിതികളും ദൗർബല്യങ്ങളും മറികടക്കാനും യഥാർത്ഥ സാമ്രാജ്യത്വവിരുദ്ധവും ജനാധിപത്യപരവുമായ ബഹുജനപ്രസ്ഥാനമായി കോൺഗ്രസിനെ മാറ്റാനുമുള്ള നീക്കങ്ങളിൽ പ്രധാനമായിരുന്നു മഞ്ചേരി സമ്മേളനം.
ജന്മി കുടിയാൻ സൗഹൃദമെന്ന കോൺഗ്രസിന്റെ മുദ്രാവാക്യത്തിന്റെ പരിമിതികളെ മറികടക്കുന്നവിധം കുടിയാൻ കർഷകരുടെ സജീവമായ ഇടപെടൽ ദേശീയപ്രസ്ഥാനത്തിൽ ഉണ്ടാക്കിയെടുക്കാനാണ് എം.പി.നാരായണമേനോനും കട്ടിലശ്ശേരി മുഹമ്മദ് മുസ്ല്യാരും ശ്രദ്ധിച്ചത്. ഇവരുടെ പ്രവർത്തനങ്ങളാണ് മുസ്ലീങ്ങളെയും കീഴാള ജാതിക്കാരെയുമെല്ലാം കോൺഗ്രസിലേക്ക് അടുപ്പിച്ചത്. 1920-ൽ മലബാർ കുടിയാൻ സംഘം സ്ഥാപിതമായതോടെയാണ് ഒറ്റപ്പെട്ട കലാപങ്ങൾക്ക് പകരം സംഘടിതമായ കർഷകസമരങ്ങൾ തുടങ്ങിയത്. ഇ.എം.എസ് ഇക്കാര്യങ്ങളെല്ലാം പരിശോധിച്ച് വിശദമായി എഴുതിയിരുന്നു.",left
"'ഇന്നും ബിജെപിയുടെ നിയമസംഹിത മനുസ്മൃതിയാണ്, ഭരണ ഘടനയല്ല'; ഭരണഘടന ചർച്ചയിൽ ബിജെപിയെ പരിഹസിച്ച് രാഹുൽ ​ഗാന്ധി -            - ദില്ലി:മനുസ്മൃതിയും സവര്‍ക്കറുമുയര്‍ത്തി ഭരണഘടന ചര്‍ച്ചയില്‍ കേന്ദ്രസര്‍ക്കാരിനും, ബിജെപിക്കുമെതിരെ ആഞ്ഞടിച്ച് ലോക്സഭാ പ്രതിപക്ഷ നേതാവ് രാഹുല്‍ ഗാന്ധി. ഭരണഘടനയില്‍ ഇന്ത്യയുടേതായി ഒന്നുമില്ലെന്നാണ് സവര്‍ക്കര്‍ പറഞ്ഞതെന്നും സവര്‍ക്കര്‍ ഉയര്‍ത്തിക്കാട്ടിയ മനുസ്മൃതിയാണ് ബിജെപിയുടെ നിയമസംഹിതയെന്നും രാഹുല്‍ വിമര്‍ശിച്ചു. സവര്‍ക്കറെ ഇന്ത്യയുടെ മകനെന്ന് ഇന്ദിര ഗാന്ധി വിശേഷിപ്പിച്ചത് ഉന്നയിച്ച് രാഹുലിനെ ബിജെപി നേരിട്ടു. രാഹുലിന്‍റെ പ്രസംഗത്തിനിടെ വലിയ പരിഹാസവും ബഹളവും ലോക് സഭയിലുയര്‍ന്നു.

ഭരണഘടനയുടെ ചെറു പതിപ്പ് ഉയര്‍ത്തി, ഭരണഘടനയെ ഇടിച്ചു താഴ്ത്തി സവര്‍ക്കര്‍ പറഞ്ഞ വാക്കുകള്‍ ഉദ്ധരിച്ചായിരുന്നു രാഹുലിന്‍റെ ആക്രമണം. ഇന്ത്യയുടെ ഭരണഘടന സവര്‍ക്കര്‍ ഒരിക്കലും അംഗീകരിച്ചിരുന്നില്ല. ഭാരതീയമായി ഒന്നുമില്ലെന്നതാണ് ഭരണഘടനയുടെ മോശം കാര്യമെന്നാണ് സവര്‍ക്കര്‍ പറഞ്ഞത്. ഹിന്ദു രാഷ്ട്രത്തിന് വേദങ്ങള്‍ കഴിഞ്ഞാല്‍ ഏറ്റവും പ്രാധാന്യമുള്ളത് മനുസ്മൃതിയാണെന്നും പറഞ്ഞു. ആ മനുസ്മൃതി പിന്തുടര്‍ന്ന് സര്‍ക്കാര്‍ രാജ്യത്തെ പിന്നോട്ടടിക്കുകയാണെന്ന് രാഹുല്‍ ആരോപിച്ചു.

വിരല്‍ നഷ്ടപ്പെട്ട ഏകലവ്യന്‍റെ അവസ്ഥയാണ് രാജ്യത്തെ യുവാക്കള്‍ക്കും, കര്‍ഷകര്‍ക്കും പിന്നാക്ക വിഭാഗങ്ങള്‍ക്കുമെന്ന് രാഹുല്‍ പറഞ്ഞു. അദാനി, ഹാത്രസ്, സംഭല്‍ തുടങ്ങിയ വിഷയങ്ങള്‍ ഉന്നയിച്ചപ്പോള്‍ സ്പീക്കര്‍ തടയാന്‍ ശ്രമിച്ചെങ്കിലും, ഭരണഘടനക്കൊപ്പം നീതി നിഷേധവും ചര്‍ച്ച ചെയ്യപ്പടണമെന്ന് രാഹുല്‍ പറഞ്ഞു. അധികാരത്തിലെത്തിയാല്‍ ജാതി സെന്‍സെസ് നടപ്പാക്കുമെന്നും, 50 ശതമാനം സംവരണം എടുത്തു കളയുമെന്നും ആവര്‍ത്തിച്ചു. സവര്‍ക്കര്‍ പരാമര്‍ശത്തില്‍ ബിജെപിയും ശിവസേന ഷിന്‍ഡെ വിഭാഗം എംപിമാരും രാഹുലിനെ ഒരു പോലെ  നേരിട്ടു. സവര്‍ക്കറെ ഇന്ത്യയുടെ പുത്രനെന്ന് വിശേഷിപ്പിച്ച് ഇന്ദിര ഗാന്ധി സവര്‍ക്കര്‍ സ്മാരകത്തിനയച്ച കത്ത് പുറത്ത് വിട്ടും, സവര്‍ക്കര്‍ ട്രസ്റ്റിന്  ഇന്ദിര ഗാന്ധി സംഭാവന നല്‍കിയതുമൊക്കെ ചൂണ്ടിക്കാട്ടിയായിരുന്നു പ്രത്യാക്രമണം.

ബ്രിട്ടീഷുകാരോട് മാപ്പിരന്നയാളെന്നായിരുന്നു സവര്‍ക്കറെ കുറിച്ച് മുത്തശി തനിക്ക് പറഞ്ഞു തന്നതെന്നായിരുന്നു രാഹുലിന്‍റെ മറുപടി. രാഹുലിന്‍റെ മുന്‍കാല സവര്‍ക്കര്‍ പരമാര്‍ശങ്ങള്‍ ശിവസേന ഉദ്ധവ് വിഭാഗത്തെയും ചൊടിപ്പിച്ചരുന്നു. പുതിയ വിമര്‍ശനം ഇന്ത്യ സഖ്യത്തിനുള്ളിലും ഭിന്നതയുണ്ടാക്കിയേക്കും.

ഒരു കള്ളപ്പാസിൽ നിന്ന് , ഒരു ഗസ്റ്റ് പാസിലേക്കുള്ള ദൂരം - 'പാന്‍ ഇന്ത്യന്‍ കഥയുമായി' വിസി അഭിലാഷ്

://../?=188",right
"വരുന്നത് സമഗ്ര ഗുണമേന്മാ വർഷം കേരള സർക്കാരിന്റെ നാലാം വാർഷികാഘോഷങ്ങൾ നടക്കുന്ന ഘട്ടമാണിത്. അതേസമയം പിണറായി വിജയന്റെ നേതൃത്വത്തിലുള്ള ഇടതുപക്ഷ ജനാധിപത്യമുന്നണി സർക്കാർ പത്താം വർഷത്തിലേക്കുള്ള പ്രയാണത്തിലുമാണ്. സ്വപ്നതുല്യമായ പരിവർത്തനങ്ങളാണ് ഈ കാലഘട്ടത്തിൽ സ്കൂൾവിദ്യാഭ്യാസരംഗത്ത് വന്നിട്ടുള്ളത്. ഭൗതിക സൗകര്യ വികസനരംഗത്ത് കിഫ്ബി ധനസഹായത്തോടെ വന്ന മാറ്റങ്ങൾ ജനങ്ങൾക്ക് സ്വന്തം പ്രദേശത്തുതന്നെ അനുഭവമുള്ള കാര്യമാണ്. ‘കാലിത്തൊഴുത്ത്’ എന്ന ആക്ഷേപം പോലും പൊതുവിദ്യാലയങ്ങളെ സംബന്ധിച്ച് കേൾക്കേണ്ടിവന്ന കാലഘട്ടം നാം കണ്ടിട്ടുണ്ട്. കാലം മാറി. പട്ടണങ്ങളിലെ സ്വകാര്യ കോർപറേറ്റ് സ്ഥാപനങ്ങളെപ്പോലും മറികടക്കുന്ന ഭൗതിക സൗകര്യം ഗ്രാമീണ സർക്കാർ സ്കൂളുകളിൽ ഒരുക്കിയിരിക്കുന്നു.ഭൗതികസൗകര്യ വികസനത്തിൽ മാത്രമല്ല പഠനത്തിന്റെ ഉള്ളടക്കത്തിലും കാലോചിതമായ മാറ്റങ്ങൾ വരുത്തി. ജനങ്ങളുടെകൂടി പങ്കാളിത്തത്തോടെ വിപുലമായ ചർച്ചകൾ നടത്തി പാഠ്യപദ്ധതി ചട്ടക്കൂട് 2023, എസ്‌സിഇആർടി വികസിപ്പിച്ചു. അതനുസരിച്ചുള്ള പാഠപുസ്തകങ്ങളും തയ്യാറാക്കി. ശാസ്ത്രത്തിന്റെയും സാങ്കേതികവിദ്യയുടെയും വളർച്ചയ്ക്കനുസരിച്ച് പാഠപുസ്തകങ്ങളുടെ ഉള്ളടക്കവും പഠനരീതികളും നവീകരിക്കാൻ കഴിഞ്ഞിട്ടുണ്ട്. എഐ, റോബോട്ടിക്സ് അടക്കമുള്ള സാങ്കേതികവിദ്യകളെ പഠനപ്രവർത്തനങ്ങളുടെ ഭാഗമാക്കാൻ സഹായകമായ പരിശീലനങ്ങൾ അധ്യാപകർക്ക് നൽകിയിട്ടുണ്ട്.

2024–25 അക്കാദമിക വർഷം ഒന്ന്, മൂന്ന്, അഞ്ച്, ഏഴ്, ഒമ്പത് ക്ലാസുകളിലും 2025–26 വർഷം രണ്ട്, നാല്, ആറ്, എട്ട്, 10 ക്ലാസുകളിലുമാണ് പാഠപുസ്തകങ്ങൾ മാറിയത്. ഒന്ന്, മൂന്ന്, അഞ്ച്, ഏഴ്, ഒമ്പത് ക്ലാസുകളിലായി 238 ടൈറ്റിൽ പുസ്തകങ്ങളാണുള്ളത്.  രണ്ട്, നാല്, ആറ്, എട്ട്, 10 ക്ലാസുകളിലായി 205 ടൈറ്റിൽ പുസ്തകങ്ങളും തയ്യാറാക്കി. കുട്ടികൾക്ക് വിതരണം ചെയ്യാൻ 3.8 കോടി പുസ്തകങ്ങളാണ് 2025–26 അക്കാദമിക വർഷം വേണ്ടത്. ഈ പാഠപുസ്തകങ്ങളുടെ അച്ചടി പൂർത്തീകരിച്ചു. മാറിയ പാഠപുസ്തകമായിട്ടുപോലും ഒമ്പതാം ക്ലാസിലെ പരീക്ഷ അവസാനിക്കുമ്പോൾ തന്നെ പത്താം ക്ലാസ് പുസ്തകം കുട്ടികൾക്ക് നൽകിയാണ് മധ്യവേനലവധിക്ക് അവരെ വീട്ടിലേക്കയച്ചത്.2016ന് മുമ്പുള്ള സ്ഥിതി ഓർമ്മയുള്ള കേരളീയ സമൂഹത്തിന് സ്വപ്നത്തിൽ പോലും പ്രതീക്ഷിക്കാത്ത പുതിയ അനുഭവമാണിത്. അതിന്റെ തുടർച്ചയെന്ന നിലയിൽ മുഴുവൻ കുട്ടികൾക്കും അടുത്ത വർഷത്തെ പാഠപുസ്തകങ്ങൾ വിതരണം ചെയ്യുന്നതിന്റെ ഉദ്ഘാടനം ഇന്ന് തിരുവനന്തപുരം കോട്ടൺഹിൽ ഗവ. ഹയർസെക്കൻഡറി സ്കൂളിൽ ഉച്ചയ്ക്ക് 12 മണിക്ക് മുഖ്യമന്ത്രി നിർവഹിക്കുന്നു.

ഓരോ ക്ലാസിലും കുട്ടികൾ നേടണമെന്ന് വിഭാവനം ചെയ്ത കരിക്കുലം ലക്ഷ്യങ്ങൾ അതത് ക്ലാസുകളിൽ തന്നെ നേടാൻ സഹായകമായ സമഗ്ര ഗുണമേന്മാ വിദ്യാഭ്യാസപദ്ധതി ഇതിനകം ആരംഭിച്ചിട്ടുണ്ട്. അതിന്റെ ആദ്യപടിയായാണ് വർഷാന്ത്യ പരീക്ഷയ്ക്ക് എട്ടാം ക്ലാസിൽ 30 ശതമാനം സ്കോറെങ്കിലും ലഭിക്കണമെന്ന് നിഷ്കർഷിച്ചത്. അങ്ങനെ നേടാത്ത കുട്ടികൾക്ക് അധിക പഠനസഹായം നൽകി അവരെ അടുത്തതലത്തിലേക്ക് എത്തിക്കുന്നതിനുള്ള പ്രവർത്തനപദ്ധതി ആവിഷ്കരിച്ചത് തുടക്കം എന്ന നിലയിൽ ഏറെ ശ്രദ്ധിക്കപ്പെട്ടു. ഇത് എട്ടാം ക്ലാസിൽ മാത്രം ഒതുങ്ങേണ്ട പ്രവർത്തനമല്ല. മാത്രമല്ല വർഷാന്ത്യ പരീക്ഷയുമായി മാത്രം ബന്ധപ്പെട്ട് നടത്തേണ്ട പ്രവർത്തനവുമല്ല. കുട്ടികളെ 30 ശതമാനം സ്കോർ നേടാൻ മാത്രം പ്രാപ്തമാക്കുന്ന പദ്ധതിയും അല്ല. എല്ലാകുട്ടികളെയും ഏറ്റവും ഉയർന്ന തലത്തിൽ എത്തിക്കുന്നതിന്റെ ഒരു തുടക്കം മാത്രമാണ്.അടുത്ത അക്കാദമിക വർഷത്തിന്റെ ആരംഭത്തിൽ രണ്ടാഴ്ചക്കാലം കുട്ടികളുടെ പഠനവിടവ് കണ്ടെത്തി അത് മറികടക്കാനുള്ള പഠനപിന്തുണ നൽകി വേണം പുതിയ ക്ലാസിലെ പഠനം ആരംഭിക്കേണ്ടത്. ഇതിനായി ഓരോ സ്കൂളും കൃത്യമായ അക്കാദമിക ആസൂത്രണ രേഖ തയ്യാറാക്കി അതനുസരിച്ച് സൂക്ഷ്മതല ആസൂത്രണം നടത്തണം. പഠനപ്രവർത്തനങ്ങളുടെ ഭാഗം തന്നെയായി നിരന്തര വിലയിരുത്തലിനെയും കാണണം. ഓരോ ഘട്ടത്തിലും ഓരോ കുട്ടിയുടെയും പഠനനിലവാരം തിരിച്ചറിഞ്ഞ് കുട്ടിയുടെ നേട്ടങ്ങളെ കൂടുതൽ ഉയരങ്ങളിൽ എത്തിക്കാനും പരിമിതികളെ മറികടക്കാൻ വേണ്ട പഠനപിന്തുണ ഉറപ്പാക്കാനും കഴിയണം. എങ്കിലേ സമഗ്ര ഗുണമേന്മാപദ്ധതി നാം ആഗ്രഹിക്കുന്ന തരത്തിൽ വികസിക്കൂ. ഇതിനെല്ലാം സഹായകമായ തരത്തിലാണ് അവധിക്കാല അധ്യാപക പരിശീലനം ആസൂത്രണം ചെയ്യുന്നത്. പുതിയ കാലത്തിന്റെ വെല്ലുവിളികൾ ഏറ്റെടുക്കാനും അനുകൂലമായി നിലപാടെടുക്കാനും അധ്യാപകസമൂഹം തയ്യാറാകണം. അധ്യാപക പരിവർത്തന പദ്ധതികളെ ആ മാനത്തിൽ കാണണം.

ലഹരി എന്നത് വലിയ വിപത്തായി അനുദിനം വളർന്നുവരുന്നു. അതിക്രമങ്ങളും കുട്ടികളുടെ ഇടയിൽ കാണുന്നു. കുട്ടികൾക്കുണ്ടാകുന്ന സമ്മർദവും ആകാംക്ഷയും പിരിമുറുക്കങ്ങളും കുറയ്ക്കത്തക്ക പദ്ധതികൾ സ്കൂളുകളിൽ ഉണ്ടാകണം. കുട്ടികളുടെ മനസിന് ആനന്ദം പകരുന്ന കായിക പരിപാടികളും സർക്കാർ വിഭാവനം ചെയ്യുന്നു. എക്സൈസ് വകുപ്പിന്റെ സഹായത്തോടെ വിദ്യാഭ്യാസ വകുപ്പ് തയ്യാറാക്കിയ ‘തെളിവാനം വരയ്ക്കുന്നവർ’ എന്ന പുസ്തകവും അതിന്റെ ക്ലാസ് റൂം പ്രയോഗത്തിനായി എസ്‌സിഇആർടിയും വിദ്യാകിരണം മിഷനും തയ്യാറാക്കിയ മൊഡ്യൂളും ഫലപ്രദമായി വിനിയോഗിക്കണം. ഏത് വിഷയ പഠനത്തിലും ഉൾച്ചേർക്കാൻ കഴിയുംവിധമാണ് പ്രസ്തുത പുസ്തകവും മൊഡ്യൂളും. ഏത് ക്ലാസിലും അത് പ്രയോജനപ്പെടുത്താൻ കഴിയും. ഗുണമേന്മാ വിദ്യാഭ്യാസത്തിനായി നടത്തിയ ശ്രമങ്ങൾ വളരെ അനുകൂലമായ ഫലങ്ങളാണ് ഉണ്ടാക്കിയിട്ടുള്ളത്. അതിനുള്ള പ്രത്യക്ഷ തെളിവുകളാണ് ഒന്നാം ക്ലാസിലെ കുട്ടികളുടെ ഡയറിക്കുറിപ്പുകൾ. ക്ലാസുകളിൽ ഒന്നും നടക്കുന്നില്ല എന്ന് പ്രചരിപ്പിക്കുന്നവർക്ക് കുട്ടികൾ തന്നെ നൽകുന്ന മറുപടിയാണിത്. ആയിരക്കണക്കിന് കുഞ്ഞുങ്ങളാണ് അവരുടെ രചനകൾ അയച്ചുതന്നത്. അവയിൽ നിന്നും ഏതാനും കുറിപ്പുകൾ ഉൾപ്പെടുത്തി ‘കുരുന്നെഴുത്തുകൾ’ എന്ന പേരിൽ വിദ്യാഭ്യാസമന്ത്രി എന്ന നിലയിൽ തന്നെ എഡിറ്റ് ചെയ്ത് തയ്യാറാക്കിയ പുസ്തകത്തിന്റെ പ്രകാശനവും മുഖ്യമന്ത്രി നാളെ നിർവഹിക്കുന്നു. ആയിരക്കണക്കിന് കുഞ്ഞുങ്ങൾ അയച്ചുതന്ന എല്ലാ രചനകളും ഉൾക്കൊള്ളിക്കാൻ കഴിഞ്ഞില്ല. എല്ലാ രചനകളും ഒന്നിനൊന്ന് മെച്ചമായിരുന്നു. ചില രചനകൾ പൊതുവിദ്യാഭ്യാസ മന്ത്രിയുടെ സമൂഹമാധ്യമ അക്കൗണ്ടുകളിൽ പോസ്റ്റ് ചെയ്തപ്പോൾ മികച്ച പ്രതികരണമാണ് ലഭിച്ചത്. വിദ്യാകിരണം മിഷനാണ് പുസ്തകം പ്രസിദ്ധീകരിക്കുന്നത്. അധ്യാപക പരിശീലനത്തിലും ഈ പുസ്തകം പ്രയോജനപ്പെടുത്താം. രചനകൾ നടത്തുകയും അയച്ചുതരികയും ചെയ്ത എല്ലാ കുഞ്ഞുങ്ങളെയും അവർക്ക് നല്ല നിർദേശങ്ങൾ നൽകിയ അധ്യാപകരെയും രക്ഷിതാക്കളെയും അഭിനന്ദിക്കുന്നു.ഈ വർഷം അക്കാദമിക ഗുണവർധനവിനായുള്ള കഠിന പരിശ്രമത്തിനുള്ളതാകണം. അതിനായാണ് പാഠപുസ്തകങ്ങളെല്ലാം വളരെ നേരത്തെ കുഞ്ഞുങ്ങൾക്ക് എത്തിക്കുന്നത്. കുഞ്ഞുങ്ങളെ പാഠപുസ്തകങ്ങളിലേക്ക് നയിക്കുന്നതോടൊപ്പം അതിൽ മാത്രം പിടിച്ചുകെട്ടാൻ മുതിർന്നവർ ശ്രമിക്കരുത്. അവർ ജീവിക്കുന്ന ലോകത്തെയും സ്വതന്ത്രമായി കാണട്ടെ.",left
"വനിതാ സംരംഭകര്‍ക്ക് ജാമ്യമില്ലാ വായ്പകളുമായി സ്ത്രീ മിഷന്‍: 25 ലക്ഷം രൂപ വരെ ലഭിക്കും, 40 ശതമാനം സബ്സിഡിയും എം.എസ്.എം.ഇ സെക്ടറുകള്‍ക്ക് വലിയ പ്രാധാന്യമാണ് കേന്ദ്രസംസ്ഥാന സര്‍ക്കാരുകള്‍ നല്കിവരുന്നത്. സംരംഭകരാകാന്‍ ആഗ്രഹിക്കുന്നവര്‍ക്ക് ആശങ്ക ഇല്ലാതെ സംരംഭമേഖലയിലേക്ക് കടന്നുവരുവാന്‍ കഴിയുന്ന ധാരാളം സര്‍ക്കാര്‍ സഹായ പദ്ധതികള്‍ നിലവിലുണ്ട്. സൂക്ഷ്മ ചെറുകിട സംരംഭങ്ങള്‍ ആരംഭിക്കുന്നതിന് 10 ലക്ഷം രൂപ വരെ യാതൊരു ജാമ്യവും ഇല്ലാതെ വായ്പ നല്കുന്നതിന് വ്യവസ്ഥയുണ്ട്. തുടങ്ങുന്ന സ്ഥാപനം മാത്രമാണ് ഇവിടെ ജാമ്യം. എല്ലാ വാണിജ്യബാങ്കുകള്‍ക്കും ഇത് സംബന്ധിച്ച് റിസര്‍വ്വ് ബാങ്ക് നിര്‍ദേശം നല്കിയിട്ടുണ്ട്. 10 ലക്ഷം രൂപ വരെയുള്ള വായ്പകള്‍ ജാമ്യം ഇല്ലാതെ മാത്രമേ നല്കാവൂ എന്നാണ് നിര്‍ദേശം. നല്ല ട്രാക്ക് റെക്കോര്‍ഡ് ഉള്ള ഉത്പന്നങ്ങള്‍ക്ക് ഇത് 25 ലക്ഷം രൂപ വരെയാണ്. ഒരുകോടി രൂപ വരെയുള്ള പദ്ധതികള്‍ ക്രെഡിറ്റ് ഗ്യാരന്റി പദ്ധതി പ്രകാരവും മറ്റ് ജാമ്യങ്ങള്‍ ഇല്ലാതെ വായ്പ അനുവദിക്കണം. ബാങ്ക് വായ്പയോടൊപ്പം സര്‍ക്കാര്‍ സബ്‌സിഡി നല്‍കുന്ന നിരവധി പദ്ധതികള്‍ നിലവിലുണ്ട്. വ്യവസായ വാണിജ്യവകുപ്പ്, തൊഴില്‍വകുപ്പ്, ഖാദി ബോര്‍ഡ്/കമ്മീഷന്‍, ഫിഷറീസ് വകുപ്പ്, കൃഷിവകുപ്പ് എന്നിവയില്‍നിന്നും സബ്‌സിഡി ആനുകൂല്യങ്ങള്‍ ലഭിക്കും. ജില്ലാ വ്യവസായകേന്ദ്രം, ഖാദിബോര്‍ഡ്/കമ്മീഷന്‍ എന്നിവ വഴി നടപ്പാക്കുന്ന പ്രധാനമന്ത്രിയുടെ തൊഴില്‍ദാനപദ്ധതി പ്രകാരം 15 ശതമാനം മുതല്‍ 35 ശതമാനം വരെ സര്‍ക്കാര്‍ ഗ്രാന്റ് ലഭ്യമാണ്. പി.എം.ഇ.ജി.പി പ്രകാരം വനിതാസംരംഭകരെ പ്രത്യേക വിഭാഗത്തില്‍ ഉള്‍പ്പെടുത്തി ഉയര്‍ന്ന പരിഗണനയും ഗ്രാന്റും നല്കിവരുന്നു. 25 ലക്ഷം രൂപവരെയുള്ള പദ്ധതികള്‍ക്ക് ഇത് പ്രകാരം വായ്പക്ക് അപേക്ഷിക്കാവുന്നതാണ്. (സേവനസ്ഥാപനങ്ങള്‍ക്ക് 10 ലക്ഷം രൂപ വരയേ വായ്പ ലഭിക്കൂ) മൊത്തം പ്രോജക്ട് കോസ്റ്റ് കണക്കിലെടുത്താണ് ഗ്രാന്റ് നല്കുന്നത്.

സ്വയംതൊഴില്‍ വായ്പ പദ്ധതി പ്രകാരം അല്ലാതെ ബാങ്ക് വായ്പ എടുക്കുന്നവര്‍ക്കും വായ്പ എടുക്കാതെ സംരംഭങ്ങള്‍ ആരംഭിക്കുന്നവര്‍ക്കും സബ്‌സിഡി നല്കാന്‍ പദ്ധതിയുണ്ട്. ജില്ലാ വ്യവസായ കേന്ദ്രങ്ങള്‍ വഴി നടപ്പാക്കുന്ന എന്റര്‍പ്രണര്‍ സപ്പോര്‍ട്ട് സ്‌കീം പ്രകാരമാണ് ഈ രീതിയില്‍ സബ്‌സിഡി ലഭിക്കുന്നുത്. ഉത്പാദന പ്രക്രിയയില്‍ ഏര്‍പ്പെട്ടിരിക്കുന്ന സ്ഥാപനങ്ങള്‍ക്കാണ് ഈ ആനുകൂല്യം ലഭിക്കുക. സ്ഥാപനം ആരംഭിക്കുന്നതിനും, നിലവിലുള്ളവ വികസിപ്പിക്കുന്നതിനും സബ്‌സിഡി ലഭിക്കും. ഭൂമി, കെട്ടിടം, മെഷിനറികള്‍ മറ്റ് ആസ്തികള്‍ എന്നിവയില്‍ വന്നിട്ടുള്ള സ്ഥിര നിക്ഷേപത്തെ കണക്കിലെടുത്താണ് സബ്‌സിഡി അനുവദിക്കുന്നത്.

സ്ഥിര നിക്ഷേപത്തിന്റെ 15 മുതല്‍ 40% വരെയാണ് സബ്‌സിഡി. 30 ലക്ഷം രൂപ വരെ ഇത് പ്രകാരം സബ്‌സിഡി ലഭിക്കും. ഉത്പാദനം/വികസനം പൂര്‍ത്തിയാക്കി ഒരു വര്‍ഷത്തിനുള്ളില്‍ ഇതിനുള്ള അപേക്ഷകള്‍ ജില്ലാ വ്യവസായകേന്ദ്രത്തിലോ, സബ് ഓഫീസുകളിലോ സമര്‍പ്പിക്കണം. ബാങ്ക് വായ്പ എടുക്കുന്നവര്‍ക്ക് 3 ലക്ഷം രൂപ വരെ സ്റ്റാര്‍ട്ട്അപ് സബ്‌സിഡിയായി ഈ പദ്ധതി പ്രകാരം അനുവദിക്കും. സംരംഭം ആരംഭിക്കുന്നതിന് സാങ്കേതികപരിജ്ഞാനം ലഭ്യമാക്കുവാന്‍ എംഎസ്എംഇ ഡവലപ്‌മെന്റ് യൂണിറ്റ് തൃശൂര്‍, ഏറ്റുമാനൂര്‍, ജില്ലാ വ്യവസായ കേന്ദ്രങ്ങള്‍ തുടങ്ങി നിരവധിയായ സര്‍ക്കാര്‍ വകുപ്പുകള്‍ പ്രവര്‍ത്തിക്കുന്നുണ്ട്. സംരംഭം ആരംഭിക്കുന്നതിന് ആവശ്യമായ ലൈസന്‍സുകളും, ക്ലിയറന്‍സുകളും ലഭ്യമാക്കുന്നതിന് വ്യവസായവകുപ്പില്‍ നിന്നും കൈത്താങ്ങ് സഹായവും ലഭിക്കുന്നതാണ്. ഒരു സംരംഭം എന്ന ആശയവുമായി മുന്നോട്ടുവരുന്നവര്‍ക്ക് സാങ്കേതിക സാമ്പത്തിക സൗകര്യങ്ങള്‍ ഒരുക്കിക്കൊടുത്ത് അവരുടെ സ്വപ്നം യാഥാര്‍ത്ഥ്യമാക്കുവാന്‍ കഴിയുന്ന എല്ലാ ഭൗതിക സാഹചര്യവും നിലവിലുണ്ട്. പിന്നോക്കവിഭാഗ വികസന കോര്‍പറേഷന്‍ (മതന്യൂനപക്ഷങ്ങള്‍ക്ക് ഉള്‍പ്പെടെ) വനിതാവികസന കോര്‍പറേഷന്‍, എസ്.സി/എസ്.ടി വികസന കോര്‍പറേഷന്‍, 2003ല്‍ പ്രവര്‍ത്തനം ആരംഭിച്ച ന്യൂനപക്ഷവികസന ധനകാര്യ കോര്‍പ്പറേഷന്‍, കൃഷി, മത്സ്യവകുപ്പുകള്‍ തുടങ്ങിയ ഏജന്‍സികളും വളരെ കുറഞ്ഞ പലിശനിരക്കില്‍ വ്യവസായ വായ്പകള്‍ നല്കിക്കൊണ്ടിരിക്കുന്നു. സംസ്ഥാന സംരംഭവികസന മിഷന്‍ പ്രകാരം പലിശ ഇല്ലാതെ 20 ലക്ഷം രൂപ വരെ വായ്പ ലഭിക്കും. കേരളത്തിലെ ധനകാര്യവകുപ്പ് കേരള ഫിനാന്‍ഷ്യല്‍ കോര്‍പറേഷന്‍ വഴിയാണ് ഈ പദ്ധതി നടപ്പാക്കുന്നത്. കെ.എഫ്.സിയുടെ വെബ്‌സൈറ്റ് വഴി ഇതിനായി രജിസ്റ്റര്‍ ചെയ്യാം. ‘ഖാദിബോര്‍ഡ്’ എന്റെ ഗ്രാമം എന്ന പേരില്‍ ഒരു സ്വയം തൊഴില്‍ വായ്പ പദ്ധതിയും നടപ്പാക്കുന്നുണ്ട്. ഇതുപ്രകാരം 5 ലക്ഷം രൂപ വരെയുള്ള പദ്ധതികള്‍ക്ക് വായ്പ ലഭിക്കും. 35 ശതമാനം വരെ സര്‍ക്കാര്‍ സബ്‌സിഡിയും ലഭ്യമാണ്.

കെ.എഫ്.സി വഴി നടപ്പാക്കുന്ന സംരംഭവികസന മിഷന്‍ പദ്ധതി പ്രകാരം പ്ലസ് ടു വിദ്യാഭ്യാസയോഗ്യതയുള്ളവര്‍ക്ക് പാര്‍ട്ണര്‍ഷിപ്പായി സംരംഭങ്ങള്‍ ആരംഭിക്കുവാന്‍ വായ്പ ലഭിക്കും.5 പേര്‍ വരെ ചേര്‍ന്നുള്ള പങ്കാളിത്ത സ്ഥാപനങ്ങള്‍ക്ക് 20 ലക്ഷം രൂപ വരെ വായ്പ ലഭിക്കും. രണ്ടുപേര്‍ ചേര്‍ന്നും അപേക്ഷ സമര്‍പ്പിക്കാം. സ്വന്തം നിലയില്‍ സംരംഭം ആരംഭിക്കുന്നതിന് 10 ലക്ഷം രൂപ വായ്പ ലഭിക്കും. പലിശരഹിതവായ്പയാണ് നല്കുന്നത് എന്നതും ആദ്യത്തെ ഒരുവര്‍ഷത്തേക്ക് വായ്പാതിരിച്ചടവിന് മോറട്ടോറിയം ഉണ്ട് എന്നതും പദ്ധതിയുടെ പ്രധാന ആകര്‍ഷണങ്ങളാണ്.

സൂക്ഷ്മസംരംഭങ്ങള്‍ ആരംഭിക്കുവാന്‍ എംപ്ലോയ്‌മെന്റ് വകുപ്പ് വഴി മൂന്ന് വായ്പാ പദ്ധതികള്‍ നടപ്പാക്കിവരുന്നുണ്ട്. ഒരുലക്ഷം രൂപവരെയുള്ള പദ്ധതികള്‍ക്ക് വായ്പയും 20 ശതമാനം വരെ സര്‍ക്കാര്‍ ഗ്രാന്റും നല്‍കുന്ന പദ്ധതിയാണിത്.

അഞ്ചു പേര്‍ ചേര്‍ന്നുള്ള കൂട്ട് സംരംഭങ്ങള്‍ക്കാണ് ഇതുപ്രകാരം വായ്പ. മിനിമം രണ്ട് പേര്‍ ചേര്‍ന്ന് ഈ പദ്ധതിപ്രകാരം വായ്പക്ക് അപേക്ഷിക്കാം. 10 ലക്ഷം രൂപയാണ് പരമാവധി വായ്പ. 25% സര്‍ക്കാര്‍ സബ്‌സിഡിയും ലഭിക്കും. (പരമാവധി 2 ലക്ഷം രൂപ വരെ).

സ്ത്രീകള്‍ക്കായി മാത്രം നടപ്പാക്കിവരുന്ന സാമൂഹ്യപദ്ധതിയാണിത്. വിധവകള്‍, വിവാഹമോചനം നേടിയ വനിതകള്‍, ഭര്‍ത്താവിനെ കാണാതെപോയ സ്ത്രീ, പട്ടികജാതി, പട്ടികവര്‍ഗത്തില്‍പ്പെട്ട അവിവാഹിതരായ അമ്മമാര്‍ എന്നിവര്‍ക്കാണ് ഈ പദ്ധതി പ്രകാരം ആനുകൂല്യങ്ങള്‍ ലഭിക്കുക. ഒരുലക്ഷം രൂപയില്‍ താഴെ കുടുംബവാര്‍ഷിക വരുമാനമുള്ളവര്‍ക്ക് വിദ്യാഭ്യാസ യോഗ്യത ബാധകമല്ലാതെ ഇത് പ്രകാരമുള്ള വായ്പയും സബ്‌സിഡിയും ലഭിക്കും. 30 വയസ് പൂര്‍ത്തിയായിട്ടും അവിവാഹിതരായി കഴിയുന്ന സ്ത്രീകള്‍ക്കും ഈ പദ്ധതി പ്രയോജനപ്പെടുത്താം. 50,000 രൂപ വരെയുള്ള ഈ സംരംഭങ്ങള്‍ ആരംഭിക്കാം. 50 ശതമാനം പരമാവധി 25,000 രൂപ വരെ സബ്‌സിഡിയും ഇത് പ്രകാരം ലഭിക്കും. ബന്ധപ്പെട്ട എംപ്ലോയ്‌മെന്റ് എക്‌സ്‌ചേഞ്ചുകള്‍ വഴി ഇതിനായി അപേക്ഷ സമര്‍പ്പിക്കാം.

Eng­lish Sum­ma­ry: Wom­en’s Mis­sion with Non- Loans for Women Entre­pre­neurs with out Guaranty

You may like this video also",left
"കൃഷിവകുപ്പിലെ CPI- CPM തമ്മിലടി ; വനിതാ ക്‌ളര്‍ക്കിന്റെ ആത്മഹത്യാശ്രമത്തിനു കാരണം ഇടതുയൂണിയനുകളുടെ സമ്മര്‍ദ്ദം വയനാട് കൃഷി ഓഫീസില്‍ ജീവനക്കാരിയുടെ ആത്മഹത്യാ ശ്രമം. കളക്ടറേറ്റിലെ പ്രിന്‍സിപ്പല്‍ കൃഷി ഓഫീസില്‍ ജീവനക്കാരിയുടെ ആത്മഹത്യാ ശ്രമം നടന്നത്. ക്ലാര്‍ക്കായ ജീവനക്കാരിയാണ് ഓഫീസ് ശുചിമുറിയില്‍ കൈ ഞരമ്പ് മുറിച്ച് ആത്മഹത്യക്ക് ശ്രമിച്ചത്. ഓഫീസിലെ സഹപ്രവര്‍ത്തകന്റെ മാനസിക പീഡനം എന്ന് ആരോപണം.

സഹപ്രവര്‍ത്തകനും സിപിഐയുടെ പോഷക സംഘടനയായ ജോയിന്റ് കൗണ്‍സില്‍ നേതാവുമായ പ്രജിത്ത് മാനസികമായി പീഡിപ്പിച്ചെന്നാരോപിച്ചയിരുന്നു ആത്മഹത്യാ ശ്രമം. ഇക്കാര്യം ചൂണ്ടിക്കാട്ടി യുവതി ഇന്റേണല്‍ കമ്മിറ്റിക്ക് പരാതി നല്‍കിയിരുന്നു. ഈ പരാതി നിലനില്‍ക്കെ കൃഷിവകുപ്പിന്റെ ഉന്നതങ്ങളില്‍ സമ്മര്‍ദ്ദം ചെലുത്തി യുവതിയെ ക്രമവിരുദ്ധമായി സ്ഥലംമാറ്റി എന്നാണ് ആരോപണം. യുവതിയുടെ പരാതിയില്‍ ഇന്ന് വനിതാ കമ്മീഷന്‍ സിറ്റിംഗ് ഉണ്ടായിരുന്നു. ഈ സിറ്റിങ്ങിലും ജീവനക്കാരിയെ മോശമായി ചിത്രീകരിച്ചുവെന്നും, ഇതില്‍ മനംനൊന്താണ് ആത്മഹത്യാ ശ്രമമെന്നും സഹപ്രവര്‍ത്തക പറഞ്ഞു.

പരാതി നല്‍കിയ ജീവനക്കാരിയെ തന്നെസ്ഥലംമാറ്റം ചെയ്യാനുള്ള നടപടിയാണ് പ്രിന്‍സിപ്പല്‍ കൃഷി ഓഫീസറുടെ ഭാഗത്തു നിന്ന് ഉണ്ടായിട്ടുള്ളതെന്നും, സംഭവത്തില്‍ തുടര്‍ പ്രക്ഷോഭങ്ങള്‍ക്ക് നേതൃത്വം നല്‍കുമെന്നും സിപിഎം സംഘടനയായ എന്‍ജിഒ യൂണിയന്‍ അറിയിച്ചു. കല്‍പ്പറ്റ താലൂക്ക് ആശുപത്രിയില്‍ പ്രവേശിപ്പിച്ച യുവതി നിലവില്‍ ചികിത്സയിലാണ്. യുവതിയുടെ ആരോഗ്യനില തൃപ്തികരമാണ്. അതേസമയം സംഭവത്തില്‍ കല്‍പ്പറ്റ പോലീസ് അന്വേഷണം ആരംഭിച്ചു

വയനാട് സിവില്‍ സ്റ്റേഷനിലെ പ്രിന്‍സിപ്പല്‍ അഗ്രികള്‍ച്ചര്‍ ഓഫീസിലെ വനിത ക്ലാര്‍ക്ക് ആത്മഹത്യക്ക് ശ്രമിച്ചതിന്റെ കാരണക്കാരെ കണ്ടെത്തി നടപടി സ്വീകരിക്കണമെന്ന് എന്‍.ജി.ഒ അസോസിയേഷന്‍ ആവശ്യപ്പെട്ടു. പ്രതിഷേധ പ്രകടനം ജില്ലാ പ്രസിഡന്റ് കെ.റ്റി ഷാജി ഉദ്ഘാടനം ചെയ്തു. ഓഫീസിലെ ഇന്റെണല്‍ കമ്മറ്റിയില്‍ വനിതാ ക്ലാര്‍ക്ക് നല്‍കിയ പരാതിയില്‍ സമയത്ത് അന്വേഷണം നടത്താതെയും അന്വേഷണം നടത്തി കുറ്റക്കാരെന്നു കണ്ടെത്തിയവരെ സ്ഥലം മാറ്റാന്‍ ഉത്തരവാകുകയും ചെയ്തതാണ്. അത് നടപ്പാക്കാതെ വച്ചു താമസിപ്പിച്ചതാണ് ഇപ്പോഴത്തെ പ്രശ്‌നത്തിന് കാരണമെന്ന് അദ്ദേഹം ആരോപിച്ചു. ഭരണാനുകൂല സംഘടനകളായിട്ടുള്ള എന്‍ജി ഒ യൂണിയനും ജോയിന്റ് കൗണ്‍സിലും നടത്തുന്ന അവിഹിത സ്ഥലമാറ്റങ്ങളിലെ തര്‍ക്കങ്ങളാണ് വിഷയം കൂടുതല്‍ വഷളാക്കിയതെന്നും ഭാരവാഹികള്‍ ആരോപിച്ച",right
"വയനാട് പഞ്ചാരക്കൊല്ലിയില്‍ വീണ്ടും കടുവ  |     , . വയനാട് പഞ്ചാരക്കൊല്ലിയില്‍ വീണ്ടും കടുവാ ആക്രമണം. ഉള്‍വനത്തില്‍ കടുവയെ തിരഞ്ഞെത്തിയ ആര്‍ആര്‍ടി സംഘത്തെ കടുവ ആക്രമിച്ചു. സംഘാംഗം ജയസൂര്യയുടെ വലതു കൈയ്ക്ക്  കടുവയുടെ ആക്രമണത്തില്‍ പരുക്കേറ്റു. കടുവ ദേഹത്തേക്ക് ചാടിവീഴുകയായിരുന്നു. ഷീല്‍ഡ് കൊണ്ട് തടഞ്ഞതിനാല്‍ വന്‍ അപകടമാണ് ഒഴിവായത്. ജയസൂര്യയെ മാനന്തവാടി മെഡിക്കല്‍ കോളജില്‍ പ്രവേശിപ്പിച്ചു.  ആര്‍ആര്‍ടി സംഘം കടുവയെ വെടിവച്ചെങ്കിലും കൊണ്ടില്ല.  സംഘത്തെ ആക്രമിച്ച സ്ഥലത്തുനിന്നും കടുവ മാറി. അടുത്ത ആക്ഷന്‍ പ്ലാനുമായി സംഘം വീണ്ടും ഉള്‍ക്കാട്ടിലേക്ക് പോകും. പുറകില്‍ നിന്നാണ് കടുവ ആക്രമിച്ചതെന്ന്  ജയസൂര്യ പറഞ്ഞു. ഷീല്‍ഡ് ഉപയോഗിച്ച് ചെറുത്തപ്പോളാണ്  കടുവയുടെ നഖം കൈയ്യില്‍ക്കൊണ്ട് പരുക്കേറ്റതെന്നും ജയസൂര്യ പറഞ്ഞു.

അതേസമയം, പഞ്ചാരക്കൊല്ലിയില്‍ കടുവ ദൗത്യത്തിനെത്തിയ ഡിഎഫ്ഒയുടെ പ്രതികരണം തടഞ്ഞ് പൊലീസ് . നടപടികള്‍ വിശദീകരിച്ച മാര്‍ട്ടിന്‍ ലോവലിനെ മാനന്തവാടി എസ്എച്ച്ഒ തടഞ്ഞു. ബേസ് ക്യാംപിന് മുന്നില്‍ മാധ്യമങ്ങള്‍ നില്‍ക്കരുതെന്ന് എസ്എച്ച്ഒ ടി.എ.അഗസ്റ്റിന്‍ പറഞ്ഞു. വയനാട് പഞ്ചാരകൊല്ലിയിലെ രാധയെ കൊന്ന കടുവ ഇന്നലെ വനം വകുപ്പിന്റെ റഡാർ പരിധിയിൽ എത്തിയില്ല. സന്ധ്യയ്ക്ക്  നാട്ടുകാർ കണ്ടുവെന്ന് പറഞ്ഞ സ്ഥലത്തെ പരിശോധനയിലും കടുവയുടെ സാന്നിധ്യം സ്ഥിരീകരിക്കാനായില്ല. അതിനിടെ കടുവ വയനാട് ഡാറ്റാ ബേസിൽ ഉള്ളതല്ലെന്ന് വനം വകുപ്പ് സ്ഥിരീകരിച്ചു.

നാഗർഹോള ടൈഗർ റിസർവിനോട് കേരളം കടുവയുടെ വിവരങ്ങൾ തേടിയിട്ടുണ്ട്. കടുവയുടെ ഐ ഡി ലഭിക്കാത്തത് ദൗത്യത്തിന് തടസമാകുന്നുണ്ടെങ്കിലും ഡോ. അരുൺ സക്കറിയയുടെ നേതൃത്വത്തിൽ കാട്ടിൽ  തിരച്ചിൽ പുരോഗമിക്കുകയാണ്. കടുവ കണ്ടെത്താന്‍ തെര്‍മല്‍ ക്യാമറയും. നിബി‍ഡ വനത്തിലും കടുവ ഉണ്ടെങ്കില്‍ കാണാനാകും.

വയനാട് കല്‍പ്പറ്റ പെരുന്തട്ടയില്‍ വീണ്ടും പുലിയുടെ ആക്രമണം. പെരുന്തട്ട സ്വദേശി ഷണ്‍മുഖന്റെ പശുക്കിടാവിനെ കൊന്നു. ഇന്ന് പുലര്‍ച്ചെയായിരുന്നു ആക്രമണം .",neutral
"ബാങ്കുകളിലെ ഒഴിഞ്ഞുകിടക്കുന്ന തസ്തികകള്‍ രാജ്യത്തെ ബാങ്ക് ജീവനക്കാരുടെ സംഘടനകൾ സംയുക്തമായി ഈമാസം 24, 25 തീയതികളിൽ ദേശീയ പണിമുടക്കിന് ആഹ്വാനം ചെയ്തിരിക്കുകയാണ്. ബാങ്കിങ് മേഖലയിൽ നിലവിലുള്ള ഒഴിവുകൾ നികത്തുന്നതിന് ഉടൻ നിയമനം നടത്തുക എന്ന പ്രധാന മുദ്രാവാക്യമാണ് സംഘടനകള്‍ ഉന്നയിക്കുന്നത്. ജീവനക്കാരുടെ രൂക്ഷമായ ക്ഷാമം കാരണം ബാങ്ക് ശാഖകളുടെ പ്രവർത്തനം തന്നെ താളംതെറ്റുന്ന നിലയിലാണ്. ധാരാളം ഒഴിവുകൾ നികത്തപ്പെടാതെ അവശേഷിക്കുകയാണ്. ഇത് നിലവിലുള്ള ജീവനക്കാർക്ക് അധിക ജോലിഭാരവും ഉപഭോക്താക്കൾക്ക് സേവന തടസവും സൃഷ്ടിക്കുന്നു. ഈ സാഹചര്യത്തിലാണ് ജീവനക്കാർ പണിമുടക്കിന് നിർബന്ധിതമായത്.

കഴിഞ്ഞ കുറേക്കാലമായി പൊതുമേഖലാ ബാങ്കുകളിൽ താഴെത്തട്ടിലുള്ള ജീവനക്കാരുടെ നിയമനം പൂർണമായും നിരോധിക്കപ്പെട്ട നിലയിലാണ്. അതേസമയം ഉന്നത ഉദ്യോഗസ്ഥരുടെ എണ്ണം വർധിക്കുകയും ചെയ്യുന്നുണ്ട്. ഇതു കാരണം സാധാരണ സമയത്തിനുള്ളിൽ ജോലി പൂർത്തിയാക്കാൻ ജീവനക്കാർക്ക് കഴിയാതെ വരുന്നു. സ്ഥിരം നിയമനം നടക്കാത്ത സാഹചര്യത്തിൽ ബാങ്ക് ശാഖകളുടെ പ്രവർത്തനം മുന്നോട്ടു കൊണ്ടുപോകുന്നതിന് താൽക്കാലിക ജീവനക്കാരെയും കരാർ അടിസ്ഥാനത്തിൽ ആളുകളെയും ഉപയോഗിക്കുന്ന പ്രവണതയാണ് നിലനിൽക്കുന്നത്.

അതേസമയം ബാങ്കുകളിൽ ഒഴിവുള്ള തസ്തികകളിലെ 95 ശതമാനവും നികത്തി എന്നാണ് കേന്ദ്ര ധനകാര്യ സഹമന്ത്രി പങ്കജ് ചൗധരി ലോക്‌സഭയിൽ നൽകിയ മറുപടിയിൽ പറയുന്നത്. ഇതിന് ആധാരമായി ചില കണക്കുകളും അദ്ദേഹം അനുബന്ധമായി അവതരിപ്പിക്കുകയുണ്ടായി. പൊതുമേഖലാ ബാങ്കുകളിൽ നിന്ന് ലഭിച്ച വിവരങ്ങളുടെ അടിസ്ഥാനത്തിൽ 2025 ജനുവരി ഒന്നിന്റെ കണക്കനുസരിച്ച് ക്ലർക്കുമാരും ഇതര ജീവനക്കാരുമായി ഒഴിവുള്ളതിൽ 95 ശതമാനം പേരുടെ നിയമനം നടത്തിയിട്ടുണ്ട് എന്നാണ് സിപിഐ നേതാവ് വി ശെൽവരാജിന്റെ ചോദ്യത്തിനുള്ള മറുപടിയിൽ മന്ത്രി പറയുന്നത്. ജീവനക്കാരുടെ ജോലി ക്രമീകരണവും മറ്റുമായി ബന്ധപ്പെട്ട കാരണങ്ങളാൽ അല്പം ഒഴിവുകൾ മാത്രമാണ് ബാക്കി എന്ന് അദ്ദേഹം അവകാശപ്പെടുന്നു.മന്ത്രിയുടെ മറുപടിയനുസരിച്ച് 2011ൽ 2,39,997 ഓഫിസർമാരുടെ തസ്തികകളാണ് ഉണ്ടായിരുന്നത്. 2017ൽ ഇത് 3,19,685, 2024ൽ 4,12,977, 2025 ജനുവരി ഒന്നിന് 4,21,584 എന്നിങ്ങനെയായി ഉയർന്നു. അതേസമയം ക്ലർക്കുമാരുടെ എണ്ണത്തിൽ ഈ വർധന ഉണ്ടായിട്ടില്ലെന്ന് അദ്ദേഹത്തിന്റെ മറുപടിയിൽ നിന്നുതന്നെ വ്യക്തമാകുന്നു. 2011ൽ 2,54,232, 2017ൽ 2,69,271, 2024ൽ 2,48,539, 2025 ജനുവരി ഒന്നിന് 2,48,173 എന്നീ ക്രമത്തിലാണ് ക്ലർക്കുമാരുടെ എണ്ണം. അതിനു താഴെത്തട്ടിലുള്ള ജീവനക്കാരുടെ എണ്ണത്തിന്റെ സ്ഥിതിയും വ്യത്യസ്തമല്ല. 2011ൽ 1,24,609 പേരുണ്ടായിരുന്നത് 2017 1,19,288, 2024ൽ 95,199, 2025 ജനുവരി ഒന്നിന് 88,851 എന്നിങ്ങനെയായി കുറയുകയാണുണ്ടായത്. ഇതില്‍ നിന്ന് ഓഫിസർമാരുടെ എണ്ണത്തിൽ വർധന ഉണ്ടായിട്ടുണ്ടെങ്കിലും താഴെത്തട്ടിലുള്ള ജീവനക്കാരുടെ എണ്ണത്തിൽ ഗണ്യമായ കുറവാണുണ്ടായതെന്ന് വ്യക്തമാകുന്നു.2011നും 24നും ഇടയിൽ ഓഫിസർമാരുടെ എണ്ണത്തിലുള്ള വർധന 1,72,980 ആണെങ്കിൽ ക്ലർക്കുമാര്‍ 5,693, താഴെത്തട്ടിൽ ഉള്ള ജീവനക്കാര്‍ 29,410 വീതം കുറവാണുണ്ടായത്. ദൈനംദിന പ്രവർത്തനങ്ങൾ കൃത്യമായി മുന്നോട്ടു കൊണ്ടുപോകേണ്ട താഴെത്തട്ടിലുള്ള ജീവനക്കാരുടെ എണ്ണക്കുറവു കാരണം ഓഫിസർമാരുടെ ഉൾപ്പെടെ ജോലിഭാരം ക്രമാതീതമായി വർധിക്കുകയും ഉപഭോക്താക്കൾക്ക് ലഭിക്കുന്ന സേവനത്തിൽ കാലതാമസം നേരിടുകയും ചെയ്യുന്ന സ്ഥിതിയുണ്ട്.മന്ത്രി ലോക്‌സഭയിൽ നൽകിയ മറുപടിയുടെ അടിസ്ഥാനത്തിലാണ് ഈ കണക്കുകൾ. എന്നാൽ റിസർവ് ബാങ്ക് ഓഫ് ഇന്ത്യ പ്രസിദ്ധീകരിച്ച റിപ്പോർട്ടിലെ കണക്കുകൾ ഇതിൽ നിന്ന് വ്യത്യസ്തമാണെന്നതും ശ്രദ്ധേയമാണ്.

ആർബിഐയുടെ റിപ്പോർട്ട് അനുസരിച്ച് 2011ലെ 3,10,961 ഓഫിസർ തസ്തികകൾ 2024ൽ 4,05,366 ആയി ഉയർന്നു. ആകെ വർധന 94,405. എന്നാൽ കേന്ദ്ര മന്ത്രി നൽകിയ മറുപടി പ്രകാരം വർധന 1,72,980. ആർബിഐ കണക്ക് പ്രകാരം 56,842 ജീവനക്കാരുടെ കുറവാണ് ആകെയുള്ളത്. അതേസമയം മന്ത്രിയുടെ മറുപടി പ്രകാരം 29,410 മാത്രവും.ക്ലർക്കുമാരുടെ എണ്ണം 2013ൽ 3,98,810 ആയിരുന്നത് 2024ൽ 2,46,965 ആയി കുറയുക വഴി 1,51,836 തസ്കികകളിലാണ് ജീവനക്കാരില്ലാത്ത സ്ഥിതിയുള്ളത്. ഇതനുസരിച്ചാണ് ക്ലർക്കുമാരുടെ 1.5 ലക്ഷം, അതിന് താഴെയുള്ള തസ്കികകളിൽ 50, 000 തസ്തികകൾ വീതം പൊതുമേഖലാ ബാങ്കുകളിൽ രണ്ട് ലക്ഷത്തോളം ഒഴിവുകളുണ്ടെന്ന് ബാങ്ക് ജീവനക്കാരുടെ സംഘടനകൾ പറയുന്നത്.സ്വകാര്യ ബാങ്കുകളുടെ കാര്യം പരിശോധിച്ചാൽ ജീവനക്കാരുടെ അന്തരം ഭീമമാണെന്ന് വ്യക്തമാകുകയും ചെയ്യും. 2011ൽ സ്വകാര്യ ബാങ്ക് ജീവനക്കാരുടെ എണ്ണം 1,71,071 ആയിരുന്നുവെങ്കിൽ 2024ൽ 8,46,530 ആയി ഉയരുകയാണ് ചെയ്തത്.95 ശതമാനം തസ്തികകളിലും ഒഴിവ് നികത്തിയെന്ന് മന്ത്രി പറയുന്നത് ഏതടിസ്ഥാനത്തിലാണെന്ന് വ്യക്തമല്ല. മന്ത്രിയുടെയും ആർബിഐയുടെയും കണക്കുകളിലെ പൊരുത്തക്കേടിലൂടെതന്നെ യഥാർത്ഥ ഒഴിവുകൾ മറച്ചുവയ്ക്കുവാൻ ശ്രമം നടക്കുന്നുവെന്ന് വ്യക്തമാകുകയും ചെയ്യുന്നു. ഈ സാഹചര്യത്തിലാണ് ബാങ്ക് ജീവനക്കാർ സംയുക്തമായി ദ്വിദിന ദേശീയ പണിമുടക്കിന് നിർബന്ധിതമായിരിക്കുന്നത്.",left
"Keralaസഹതടവുകാരിയായ വിദേശ വനിതയെ മര്‍ദ്ദിച്ചു; കാരണവര്‍ വധക്കേസ് ഒന്നാം പ്രതി ഷെറിനെതിരെ വീണ്ടും കേസ്ശിക്ഷാ ഇളവ് സംബന്ധിച്ച തീരുമാനത്തിന് പിന്നാലെയാണ് ഷെറിനെതിരെ വീണ്ടും കേസ് വരുന്നത് കണ്ണൂര്‍: കാരണവര്‍ വധക്കേസ് ഒന്നാം പ്രതി ഷെറിനെതിരെ വീണ്ടും കേസ്. കണ്ണൂര്‍ വനിതാ ജയിലിലെ സഹതടവുകാരിയെ മര്‍ദ്ദിച്ചതിനാണ് കേസ്. ലഹരി കേസില്‍ ജയിലില്‍ കഴിയുന്ന നൈജീരിയ സ്വദേശിക്ക് നേരെയായിരുന്നു മര്‍ദ്ദനം. ഷെറിനും തടവുകാരിയായ സുഹൃത്തും ചേര്‍ന്ന് മര്‍ദ്ദിച്ചു എന്ന് എഫ്‌ഐആര്‍. ഈ മാസം 24നായിരുന്നു സംഭവം. ഇന്നലെയായിരുന്നു ഷെറിനെതിരെ കേസെടുത്തത്. ഷെറിന് ശിക്ഷായിളവ് നല്‍കാന്‍ മന്ത്രിസഭ തീരുമാനിച്ചിരുന്നു. മന്ത്രിസഭയുടെ ഉത്തരവ് ഗവര്‍ണറുടെ പരിഗണനയിലിരിക്കെയാണ് പുതിയ കേസ് വന്നിരിക്കുന്നത്.

ജീവപര്യന്തം തടവിനാണ് ഷെറിന്‍ ശിക്ഷിക്കപ്പെട്ടത്. ഇത് 14 വര്‍ഷമായി ഇളവ് ചെയ്യാനാണ് മന്ത്രിസഭാ യോഗത്തില്‍ തീരുമാനിച്ചത്. 14 വര്‍ഷം തടവ് പൂര്‍ത്തീകരിച്ച സാഹചര്യത്തിലും, സ്ത്രീയെന്ന പരിഗണന നല്‍കണമെന്ന് ഷെറിന്‍ സമര്‍പ്പിച്ച അപേക്ഷയും പരിഗണിച്ചാണ് ശിക്ഷയില്‍ ഇളവു ചെയ്ത് ജയില്‍മോചനത്തിന് മന്ത്രിസഭായോഗം അനുമതി നല്‍കിയത്. തന്റെ മകന്‍ പുറത്തുണ്ടെന്നും അപേക്ഷയില്‍ ഷെറിന്‍ സൂചിപ്പിച്ചിരുന്നു.

എന്നാല്‍ മന്ത്രിസഭാ തീരുമാനത്തിന് പിന്നാലെ വലിയ പ്രതിഷേധങ്ങള്‍ ഉയര്‍ന്നിരുന്നു. ഷെറിനെ വിട്ടയക്കാനുള്ള മന്ത്രിസഭാ തീരുമാനം തള്ളണമെന്ന് ആവശ്യപ്പെട്ട് കോണ്‍ഗ്രസ് നേതാവ് രമേശ് ചെന്നിത്തല രംഗത്ത് വന്നിരുന്നു. ഷെറിന് ശിക്ഷയില്‍ ഇളവ് നല്‍കുന്നത് തെറ്റായ സന്ദേശം നല്‍കുമെന്നും ഗവര്‍ണര്‍ ഫയലില്‍ ഒപ്പുവെക്കരുതെന്നും രമേശ് ചെന്നിത്തല ആവശ്യപ്പെട്ടിരുന്നു.

2009 നവംബര്‍ ഏഴിനാണു ഷെറിന്റെ ഭര്‍തൃപിതാവ് ചെറിയനാട് തുരുത്തിമേല്‍ കാരണവേഴ്സ് വില്ലയില്‍ ഭാസ്‌കര കാരണവരെ മരുമകള്‍ ഷെറിന്‍ കൊലപ്പെടുത്തിയത്. ശാരീരിക വെല്ലുവിളികളുള്ള ഭാസ്‌കര കാരണവറുടെ ഇളയമകന്‍ ബിനു പീറ്ററിന്റെ ഭാവി സുരക്ഷിതമാക്കാനും ഷെറിന്റെ സാമ്പത്തിക ബുദ്ധിമുട്ടുകള്‍ പരിഹരിക്കാനുമായിരുന്നു 2001ല്‍ ഇവര്‍ വിവാഹിതരായത്. പക്ഷേ ഷെറിന്റെ ബന്ധങ്ങളും ദാമ്പത്യപൊരുത്തക്കേടുകളും പുറത്തറിഞ്ഞതോടെയാണ് ഭര്‍തൃപിതാവിനെ ഷെറിന്‍ കൊലപ്പെടുത്തിയത്.

2010 ജൂണ്‍ 11നാണ് മാവേലിക്കര അതിവേഗ കോടതി ഷെറിനെ ശിക്ഷിച്ചത്. തുടര്‍ന്ന് ഷെറിനെ പൂജപ്പുര സെന്‍ട്രല്‍ ജയിലിലേക്ക് മാറ്റി. വൈകാതെ ഇവരെ നെയ്യാറ്റിന്‍കര വനിതാ ജയിലിലേക്കു മാറ്റി. അവിടെ മൊബൈല്‍ ഫോണ്‍ അനധികൃതമായി ഉപയോഗിച്ചത് പിടികൂടിയതോടെ അച്ചടക്ക നടപടിയുടെ ഭാഗമായി 2015 മാര്‍ച്ചില്‍ വിയ്യൂര്‍ സെന്‍ട്രല്‍ ജയിലിലേക്കു മാറ്റി. ഇവിടെ വെച്ച് വെയില്‍ കൊള്ളാതിരിക്കാന്‍ ഇവര്‍ക്കു ജയില്‍ ഡോക്ടര്‍ കുട അനുവദിച്ചതു വലിയ വിവാദമായിരുന്നു. ജയില്‍ ഉദ്യോഗസ്ഥരെ ഭീഷണിപ്പെടുത്തിയെന്നും ഷെറിനെതിരെ പരാതി ഉണ്ടായി. പിന്നീട് 2017 മാര്‍ച്ചില്‍ തിരുവനന്തപുരം വനിതാ ജയിലിലേക്കു മാറ്റിയിരുന്നു.

Content Highlights: Case against Karanavar murder case accused Sherin",left
"രാധയുടെ വീട് സന്ദര്‍ശിച്ച് പ്രിയങ്ക; കുടുംബാംഗങ്ങളെ ആശ്വസിപ്പിച്ചു| കടുവയുടെ ആക്രമണത്തില്‍ കൊല്ലപ്പെട്ട രാധയുടെ വീട്ടിലെത്തി കുടുംബാംഗങ്ങളെ കണ്ട് പ്രിയങ്കാഗാന്ധി എം.പി.  എം.പിമാരടക്കം നേതാക്കളും ഒപ്പമെത്തി.   25 മിനിറ്റോളം സന്ദര്‍ശനം നീണ്ടു. അന്തരിച്ച ഡി.സി.സി ട്രഷറര്‍ എന്‍.എം.വിജയന്‍റെ കുടുംബാംഗളെയും പ്രിയങ്ക ഉടന്‍ കാണും. അതിനിടെ, മാനന്തവാടിയില്‍ സി.പി.എം പ്രവര്‍ത്തകര്‍ പ്രിയങ്കഗാന്ധിയെ കരിങ്കൊടി കാട്ടി. വന്യജീവി ആക്രമണത്തില്‍ ഫലപ്രദമായി ഇടപെട്ടില്ല എന്നാരോപിച്ചാണ് കരിങ്കൊടി.",neutral
"NITI Aayog റിപ്പോർട്ട്:എഴുതിത്തള്ളാൻ വരട്ടെ,പബ്ലിക് യൂണിവേഴ്സിറ്റികളെ രാജ്യത്തെ സംസ്ഥാന പബ്ലിക് യൂണിവേഴ്സിറ്റികളുടെ പ്രാധാന്യം ഊന്നിപ്പറഞ്ഞ് NITI Aayog റിപ്പോർട്ട്. കേരളത്തിൽ സ്വകാര്യ സർവകലാശാലകൾ തുടങ്ങാൻ സർക്കാർ നയപരമായ തീരുമാനമെടുത്ത സാഹചര്യത്തിൽ പബ്ലിക് യൂണി​വേഴ്സിറ്റികളുമായി ബന്ധപ്പെട്ട റിപ്പോർട്ടിലെ കണ്ടെത്തലുകൾ ഏറെ പ്രസക്തമാണ്.
ഒരു ദശാബ്ദത്തിനിടെ രാജ്യത്തെ സ്വകാര്യ സർവകലാശാലകൾ അതിവേഗ വളർച്ച  നേടുന്നുണ്ടെങ്കിലും സംസ്ഥാന തലത്തിലുള്ള പബ്ലിക് യൂണിവേഴ്‌സിറ്റികളിലാണ് ഉന്നത വിദ്യാഭ്യാസ മേഖലയിലെ 81 ശതമാനം വിദ്യാർഥികളും പഠിക്കുന്നത്, അതുകൊണ്ടുതന്നെ പൊതു സർവകലാശാലകൾക്ക് പ്രാദേശിക വികസനത്തിലും വൈജ്ഞാനിക മേഖലയുടെ വികാസത്തിലും പ്രധാന റോളുണ്ടെന്ന് നിതി ആയോഗിന്റെ 2025-ലെ Expanding Quality Higher Education through States and State Public Universities എന്ന റിപ്പോർട്ടിൽ പറയുന്നു. 2021-22ലെ AISHE റിപ്പോർട്ടിലെ ഡാറ്റയുടെ അടിസ്ഥാനത്തിലാണ് നിതി ആയോഗ് ഈ താരതമ്യം നടത്തുന്നത്.
സ്വകാര്യ സർവകലാശാലകളിൽ 2011-12ൽ 2.7 ലക്ഷം വിദ്യാർത്ഥികളാണുണ്ടായിരുന്നതെങ്കിൽ പത്തു വർഷത്തിനുശേഷം 2021-22ൽ അവരുടെ എണ്ണം 16.2 ലക്ഷമായി ഉയർന്നു. 2016-നുശേഷമാണ് സ്വകാര്യ സർവകലാശാലകളിലെ എൻറോൾമെന്റിൽ വൻ വർധനയുണ്ടായത്.
18-23 പ്രായപരിധിയിലുള്ളവർക്ക് വിദ്യാഭ്യാസം ലഭ്യമാക്കാൻ ചെലവിടുന്ന പണത്തിന്റെ കാര്യത്തിൽ കേരളം മുന്നിലാണ്.
അതേസമയം, പൊതു സർവകലാശാലകളിൽ ചേരുന്നവരുടെ എണ്ണം 2011-12ൽ 24.5 ലക്ഷമായിരുന്നത് 2021-22ൽ 29.8 ലക്ഷമായി ഉയർന്നു, 21.8 ശതമാനത്തിന്റെ വർധന. സ്വകാര്യ സർവകലാശാലകൾ അതിവേഗ വളർച്ച കൈവരിക്കുന്നുണ്ടെങ്കിലും ആകെയുള്ള എന്റോൾമെന്റ് കണക്കിൽ പൊതു സർവകലാശാലകൾക്കുതന്നെയാണ് ആധിപത്യം.
2021-22ലെ കണക്കനുസരിച്ച് സംസ്ഥാന പബ്ലിക് യൂണിവേഴ്‌സിറ്റികളിൽ ചേർന്നവരുടെ എണ്ണം 3.24 കോടിയാണ്. 2011-12ൽ ഇത് 2.34 കോടിയായിരുന്നു. പിഎച്ച് ഡിയ്ക്ക് ചേരുന്നവരുടെ എണ്ണത്തിൽ 38 ശതമാനത്തിന്റെ വർധന, 2011-12നും 2016-17നുമിടയിലുണ്ടായി. 2016-17നും 2021-22നുമിടയിൽ 33 ശതമാനത്തിന്റെ വർധനയും.
2025 ജനുവരിയിലെ യു.ജി.സി കണക്കനുസരിച്ച് കേരളത്തിൽ 15 പൊതു സർവകലാശാലകളുണ്ട്. ഇന്ത്യയിലാകെ 495 പൊതു സർവകലാശാലകളുണ്ട്. ഏറ്റവും കൂടുതൽ കർണാടകയിലാണ്, 43. പശ്ചിമ ബംഗാൾ, യു.പി എന്നിവിടങ്ങളിൽ 38 എണ്ണം വീതം.
പിന്നാക്ക വിഭാഗം വിദ്യാർത്ഥികളുടെഎണ്ണം കൂടി
രാജ്യത്തെ പൊതു സർവകലാശാലകളിൽ ഗ്രാമീണമേഖലയിലെയും സാമ്പത്തികമായും സാമൂഹികമായും പിന്നാക്കം നിൽക്കുന്ന വിഭാഗങ്ങളിലെയും എത്ര വിദ്യാർഥികൾക്ക് കടന്നുവരാനാകുന്നുണ്ട്? ഈ വിഭാഗങ്ങൾക്കായി സ്‌കോളർഷിപ്പുകൾ, ഫെല്ലോഷിപ്പുകൾ, ഫീസിളവ് തുടങ്ങിയവ പല സംസ്ഥാനങ്ങളും നടപ്പാക്കുന്നുണ്ട്.
കഴിഞ്ഞ പത്തു വർഷത്തിനിടെ, സ്‌റ്റേറ്റ് പബ്ലിക് യൂണിവേഴ്‌സിറ്റികളിൽ ചേരുന്ന സാമൂഹികമായും സാമ്പത്തികമായും പിന്നാക്കം നിൽക്കുന്നവരുടെ എണ്ണത്തിൽ ശ്രദ്ധേയ വളർച്ചയുണ്ടായി. പട്ടികജാതി, പട്ടികവർഗം, ഒ.ബി.സി എന്നിവർ കൂടുതലായി ഇത്തരം സ്ഥാപനങ്ങളിലേക്ക് കടന്നുവരുന്നുണ്ട്.
ഉന്നത വിദ്യാഭ്യാസത്തിന് അർഹരായവരിൽ നാലിൽ മൂന്നു ഭാഗത്തിനും ഉന്നത വിദ്യാഭ്യാസം തുടരാനാകുന്നില്ല
2021-22ൽ എസ്.സി- 51.34, എസ്.ടി- 19.15, ഒ.ബി.സി- 131.51, മുസ്‌ലിം- 16.60, മറ്റു ന്യൂനപക്ഷങ്ങൾ- 6.57, ഇ.ഡബ്ല്യു.എസ്- 4.54 ലക്ഷം വീതമായിരുന്നു സംസ്ഥാന പൊതു സർവകലാശാലകളിലെ വിദ്യാർഥി പ്രവേശനം (AISHE റിപ്പോർട്ട്).
2011 - 2022 കാലത്ത് ഒ.ബി.സി വിദ്യാർഥികളുടെ എന്റോൾമെന്റിൽ 80.9 ശതമാനത്തിന്റെ വർധനയുണ്ടായി. എസ്.സി വിദ്യാർത്ഥികളുടെ എന്റോൾമെന്റ് 76.3 ശതമാനം കൂടി. 2011-12ൽ 15 ശതമാനം എസ്.സി വിദ്യാർഥികളാണ് ചേർന്നിരുന്നതെങ്കിൽ 2021-22ൽ 26 ശതമാനമായി വർധിച്ചു. എസ്.ടി വിദ്യാർഥികളുടെ എന്റോൾമെന്റ് പത്തു വർഷം കൊണ്ട് ഇരട്ടിയായി, 106.8 ശതമാനത്തിന്റെ വർധന, 11 ശതമാനത്തിൽനിന്ന് 21 ശതമാനമായി.
മുസ്‌ലിംകളുടെയും മറ്റു ന്യൂനപക്ഷ വിഭാഗങ്ങളുടെയും എന്റോൾമെന്റും 53.2 ശതമാനത്തിൽനിന്ന് 60.6 ശതമാനമായി കൂടി. വളർച്ചയുണ്ടെങ്കിലും ന്യൂനപക്ഷ വിഭാഗങ്ങളിലുണ്ടായ വളർച്ച എസ്.സി, എസ്.ടി, ഒ.ബി.സി വിഭാഗങ്ങളുമായി താരതമ്യം ചെയ്താൽ കുറവാണ്.
2021-ൽ സാമ്പത്തികമായി പിന്നാക്കം നിൽക്കുന്ന വിഭാഗം (EWS) വന്നത്, ഒരു പ്രധാന മാറ്റമായിരുന്നു. ഒരു പുതിയ വിഭാഗം കൂടി ഈ മേഖലയിലേക്ക് അങ്ങനെ കടന്നുവന്നു.
ഭിന്നശേഷിക്കാരുടെ എണ്ണത്തിലും വർധനയുണ്ടായി. 2011-12ൽ 52,894 ഭിന്നശേഷി വിദ്യാർഥികളാണുണ്ടായിരുന്നത് എങ്കിൽ 2016-17ൽ 53,921 പേരായി ഉയർന്നു. 2021-22ൽ 56,379 ആയി.
സെൽഫ് ഫിനാൻസിങ് യൂണിവേഴ്‌സിറ്റികൾ ഹ്യുമാനിറ്റീസ്, സോഷ്യൽ സയൻസ് കോഴ്‌സുകൾ തുടങ്ങുന്നുണ്ടെങ്കിലും ഇത്തരം കോഴ്‌സുകൾ കൂടുതലായി തെരഞ്ഞെടുക്കുന്ന പാർശ്വവൽകൃത വിഭാഗക്കാർക്ക് ഇത്തരം സ്ഥാപനങ്ങളിൽ ചേരാനാകുന്നില്ല. അതിനാൽ, ഇത്തരം കോഴ്‌സുകളുടെ സുഗമമായ നടത്തിപ്പിനായി സ്‌റ്റേറ്റ് ഗ്രാന്റ് ഇൻ എയ്ഡ് ഉറപ്പുവരുത്തണമെന്ന് റിപ്പോർട്ട് നിർദേശിക്കുന്നു.
പബ്ലിക് യൂണിവേഴ്സിറ്റികളുടെഗുണനിലവാരം
ഫാക്കൽറ്റി, വിദ്യാർഥികളുടെ പഠനാന്തരീക്ഷം തുടങ്ങിയ കാര്യങ്ങളിൽ സംസ്ഥാന പൊതു സർവകലാശാലകൾ ഗുണനിലവാരം പുലർത്തുന്നുണ്ടോ?
ഫാക്കൽറ്റിയുടെ 69.5 ശതമാനവും ലക്ചറർ, അസി. പ്രൊഫസർ തസ്തികയിലുള്ളവരാണ്. കഴിഞ്ഞ പത്തു വർഷത്തിനിടെ റീഡർമാരുടെയും അസോസിയേറ്റ് പ്രൊഫസർമാരുടെയും എണ്ണം 14.8 ശതമാനത്തിൽനിന്ന് (2011-12) പത്തു ശതമാനമായി (2021-22) കുറഞ്ഞു. എന്നാൽ പ്രൊഫസർമാരുടെ എണ്ണത്തിൽ നേരിയ വർധനയുണ്ട്. ഫാക്കൽറ്റിയിൽ പുരുഷന്മാരാണ് സ്ത്രീകളേക്കാൾ കൂടുതൽ.
2016-ലെ NIRF റാങ്കിംഗിൽ രാജ്യത്തെ ഏറ്റവും മികച്ച 100 യൂണിവേഴ്‌സിറ്റികളിൽ 37 സ്‌റ്റേറ്റ് പബ്ലിക് യൂണിവേഴ്‌സിറ്റികളുണ്ടായിരുന്നു. 2024-ൽ ഇത് 38 ആയി.
സംസ്ഥാന പൊതു സർവകലാശാലകളുടെ ഗുണനിലവാരത്തിന്റെ കാര്യത്തിൽ ദക്ഷിണേന്ത്യൻ സംസ്ഥാനങ്ങളാണ് മുന്നിൽ. 2016-ൽ തമിഴ്‌നാട്ടിൽനിന്നുള്ള എട്ട് പൊതു യൂണിവേഴ്‌സിറ്റികളും 2024-ൽ ഒമ്പത് യൂണിവേഴ്‌സിറ്റികളും NIRF റാങ്കിംഗിൽ വന്നു.
സംസ്ഥാന പൊതു സർവകലാശാലകളുടെ ഗുണനിലവാരത്തിന്റെ കാര്യത്തിൽ ദക്ഷിണേന്ത്യൻ സംസ്ഥാനങ്ങളാണ് മുന്നിൽ. 2016-ൽ തമിഴ്‌നാട്ടിൽനിന്നുള്ള എട്ട് പൊതു യൂണിവേഴ്‌സിറ്റികളും 2024-ൽ ഒമ്പത് യൂണിവേഴ്‌സിറ്റികളും NIRF റാങ്കിംഗിൽ വന്നു. 2016നും 2024നുമിടയിലെ NIRF റാങ്കിംഗിൽ കേരളം, കർണാടക, യു.പി എന്നിവിടങ്ങളിലെ സ്‌റ്റേറ്റ് പബ്ലിക് യൂണിവേഴ്‌സിറ്റികൾ മികച്ച റാങ്കിംഗ് സ്വന്തമാക്കി. കേരളത്തിൽ റാങ്കിംഗിൽ വന്ന സ്ഥാപനങ്ങളുടെ എണ്ണം രണ്ടിൽനിന്ന് നാലായി. 2024-ലെ NIRF റാങ്കിംഗിൽ കേരള യൂണിവേഴ്‌സിറ്റി (9), കൊച്ചി ശാസ്ത്രസാങ്കേതിക സർവകലാശാല (10), എം.ജി യൂണിവേഴ്‌സിറ്റി (11), കാലിക്കറ്റ് യൂണിവേഴ്‌സിറ്റി (43) എന്നിവ ഏറ്റവും ഉയർന്ന റാങ്കുള്ള 50 സ്‌റ്റേറ്റ് പബ്ലിക് യൂണിവേഴ്‌സിറ്റികളുടെ മുൻനിരയിലെത്തി. തമിഴ്‌നാട്ടിലെ 10 സർവകലാശാലകൾ ആദ്യ 50 പട്ടികയിൽ ഇടം പിടിച്ചു. ഗുജറാത്ത്, മഹാരാഷ്ട്ര, പഞ്ചാബ്, പശ്ചിമ ബംഗാൾ എന്നിവ പുറകോട്ടുപോയി.
അധ്യാപകർ 16 ലക്ഷം,68 ശതമാനവും ലക്ചറർ / അസി. പ്രൊഫസർ
സ്ഥാപനങ്ങളുടെ ഗുണനിലവാരം അളക്കാൻ നാല് മാനദണ്ഡങ്ങളാണ് റിപ്പോർട്ട് സ്വീകരിച്ചത്:- ഫാക്കൽറ്റിയും അധ്യാപകരും.- വിദ്യാർഥി- അധ്യാപക അനുപാതം.- ഗവേഷണവും പബ്ലിക്കേഷനുകളും.- ഇന്നൊവേഷൻ.
ഫാക്കൽറ്റിയും അധ്യാപകരും:രാജ്യത്തെ ഉന്നത വിദ്യാഭ്യാസ സ്ഥാപനങ്ങളിൽ ഏതാണ്ട് 16 ലക്ഷം അധ്യാപകരാണുള്ളത്. ഇവരിൽ 68 ശതമാനവും ലക്ചറർ- അസിസ്റ്റന്റ് പ്രൊഫസർ തസ്തികയിലുള്ളവരാണ്. റീഡർമാർ, അസോസിയേറ്റ് പ്രൊഫസർമാർ എന്നിവർ 10 ശതമാനത്തോളമുണ്ട്. പ്രൊഫസർമാരും തത്തുല്യ തസ്തികയിലുള്ളവരും 9.5 ശതമാനം, താൽക്കാലിക അധ്യാപകർ 5.7 ശതമാനം, വിസിറ്റിങ് അധ്യാപകർ 0.8 ശതമാനം.
കേരളത്തിലെ ഉന്നത വിദ്യാഭ്യാസ സ്ഥാപനങ്ങളിൽ 62,000 ലേറെ അധ്യാപകരാണുള്ളത്. ഇവരിൽ 44,000-ലേറെ പേർ ലക്ചറർ- അസി. പ്രൊഫസർ തസ്തികയിലുള്ളവരാണ്.
തമിഴ്‌നാട്ടിലാണ് ഏറ്റവും കൂടുതൽ അധ്യാപകർ, ഏതാണ്ട് രണ്ട് ലക്ഷം പേർ. ഇവരിൽ ഏറെയും ലക്ചറർ- അസി. പ്രൊഫസർമാരാണ്. യു.പിയും മഹാരാഷ്ട്രയുമാണ് തൊട്ടുപുറകിൽ.
വിദ്യാർഥി- അധ്യാപക അനുപാതത്തിൽകേരളത്തിന് നേട്ടം
വിദ്യാർഥി- അധ്യാപക അനുപാതം:ദേശീയ തലത്തിൽ വിദ്യാർഥി- അധ്യാപക അനുപാതം (PTR) കഴിഞ്ഞ നാല്- അഞ്ച് വർഷമായി 23-ൽ നിൽക്കുകയാണ്. എൻ റോൾ ചെയ്യുന്ന വിദ്യാർഥികളുടെ എണ്ണത്തെ ഒരു പ്രത്യേക ലെവിലുള്ള അധ്യാപകരുടെ എണ്ണവുമായി ഹരിച്ച് കണക്കാക്കുന്നതാണ് PTR. ഇക്കാര്യത്തിലും കേരളത്തിന് ദേശീയ ശരാശരിയേക്കാൾ ഉയർന്ന റാങ്കുണ്ട്, 15. തമിഴ്‌നാടാണ് മുന്നിൽ; 14.
ഗവേഷണ മേഖല പുറകിൽ
ഗവേഷണവും പബ്ലിക്കേഷനുകളും:ആഗോള ഗവേഷണ പ്രസിദ്ധീകരണങ്ങളിലേക്കുള്ള ഇന്ത്യയുടെ സംഭാവന 2017-ൽനിന്ന് 2024 ആകുമ്പോൾ 3.5 ശതമാനത്തിൽനിന്ന് 5.2 ശതമാനമായി കൂടി. എന്നാൽ, ഇവയിൽ ഉന്നത വിദ്യാഭ്യാസ മേഖലയിൽനിന്നുള്ള ഗവേഷണ പ്രസിദ്ധീകരണങ്ങൾ 10 ശതമാനമേയുള്ളൂ. യു.എസ്, ചൈന, റഷ്യ, ജപ്പാൻ, ജർമനി എന്നീ രാജ്യങ്ങളുമായി താരതമ്യം ചെയ്താൽ ഗവേഷകരുടെ എണ്ണത്തിൽ ഇന്ത്യ പിന്നിലാണ്. അതായത്, ഗവേഷണമേഖലയിൽ ഇന്ത്യയിലെ ഉന്നത വിദ്യാഭ്യാസ സ്ഥാപനങ്ങളുടെ വിഭവശേഷി കുറവാണ്.
2024-ലെ NIRF റാങ്കിംഗ് അനുസരിച്ച് രാജ്യത്തെ എല്ലാ വിഭാഗത്തിലും പെട്ട ഏറ്റവും മികച്ച 100 സ്ഥാപനങ്ങളിൽനിന്നുള്ള ഗവേഷണ പ്രസിദ്ധീകരണങ്ങളെടുത്താൽ, ഐ.ഐ.ടികളിൽനിന്നാണ് ഏറ്റവും കൂടുതൽ പബ്ലിക്കേഷനുകൾ, 24.3 ശതമാനം. സംസ്ഥാനങ്ങളിലെ പൊതു സർവകലാശാലകളിൽനിന്ന് 14.7 ശതമാനം പ്രസിദ്ധീകരണങ്ങളുണ്ട്. സ്വകാര്യ ഡീംഡ് യൂണിവേഴ്‌സിറ്റികളിൽനിന്ന് 23.5 പബ്ലിക്കേഷനുകളുണ്ട്. സെൻട്രൽ യൂണിവേഴ്‌സിറ്റികളിൽനിന്ന് 10 ശതമാനവും.
2021- 22ൽ കേരളത്തിലെ ഉന്നത വിദ്യാഭ്യാസമേഖലയിലേക്ക് കടന്നുവന്ന 13.04 ലക്ഷം വിദ്യാർഥികളിൽ 7.50 ലക്ഷം പേർ പെൺകുട്ടികളാണ്, ആൺകുട്ടികൾ 5.55 ലക്ഷവും.
ഇന്നൊവേഷൻ:ഫാക്കൽറ്റി, വിദ്യാർഥികൾ, സ്റ്റാഫ് എന്നിവരുടെ കൂട്ടായ പ്രവർത്തനത്തിലൂടെയാണ് ഒരു സ്ഥാപനത്തിൽ ഇന്നൊവേഷൻ പദ്ധതികൾ നടപ്പിലാകുക. ideation, problem solving, design thinking, project management എന്നീ കാര്യങ്ങളിലുള്ള വിനിമയങ്ങളുടെ അടിസ്ഥാനത്തിലാണ് ഇന്നൊവേഷൻ മേഖലയിലെ നേട്ടങ്ങൾ അളക്കുന്നത്. 2018-ൽ വിദ്യാഭ്യാസ മന്ത്രാലയം AICTE-യുടെ സഹകരണത്തോടെ Institution's Innovation Council (IIC) പ്രോഗ്രാം തുടങ്ങിയിരുന്നു. ഉന്നത വിദ്യാഭ്യാസ മേഖലയിലെ ഇന്നൊവേഷൻ- ഓണ്ടർപ്രണർഷിപ്പ് പ്രോത്സാഹിപ്പിക്കുകയാണ് ലക്ഷ്യം. 2024 സപ്തംബർ വരെ 14,269 IIC പരിപാടികളാണ് നടന്നത്. 707 യൂണിവേഴ്‌സിറ്റികളുമ 9533 കോളേജുകളുമാണ് ഇതിൽ പങ്കെടുത്തത്.
അക്രഡിറ്റേഷൻ- റാങ്കിങ്:മുന്നിൽ തമിഴ്നാട്
NAAC (National Assessment and Accreditation Council) അക്രഡിറ്റേഷൻ നിലവിൽവന്ന് 35 വർഷമായിട്ടും രാജ്യത്തെ യൂണിവേഴ്‌സിറ്റികളുടെ 39 ശതമാനം മാത്രമേ അക്രഡിറ്റേഷൻ നേടിയിട്ടുള്ളൂ. തമിഴ്‌നാടാണ് അക്രഡിറ്റഡ് യൂണിവേഴ്‌സിറ്റികളുടെ എണ്ണത്തിൽ മുന്നിൽ. സംസ്ഥാനത്തെ 76 ശതമാനം യൂണിവേഴ്‌സിറ്റികൾക്കും അക്രഡിറ്റേഷനുണ്ട്. ദൽഹിയും (71) ചണ്ഡീഗഡുമാണ് (67) തൊട്ടുപുറകിൽ. കേരളത്തിലെ 35 ശതമാനം യൂണിവേഴ്‌സിറ്റികൾക്കാണ് NAAC അക്രഡിറ്റേഷനുള്ളത്.
2019 സപ്തംബർ 29-നാണ് NIRF (National Institutional Ranking Framework) റാങ്കിംഗ് തുടങ്ങിയത്. NIRF റാങ്കിംഗ് 2024 അനുസരിച്ച് ഏറ്റവും മുന്നിലുള്ള 100 യൂണിവേഴ്‌സിറ്റികളിൽ 22 ശതമാനവും തമിഴ്‌നാട്ടിലാണ്. കേരളത്തിലെ 4 ശതമാനം സ്ഥാപനങ്ങൾക്കാണ് NIRF റാങ്കിംഗുള്ളത്.
സംസ്ഥാന പബ്ലിക് യൂണിവേഴ്സിറ്റികളുടെപ്രധാന പരിമിതികൾ:
1. ഗുണനിലവാരമുള്ള അടിസ്ഥാന സൗകര്യങ്ങളുടെ കുറവ്.2. ഫാക്കൽറ്റി, സ്റ്റാഫ് കുറവ്.3.ഘടനാപരമായ പരിമിതികൾ, ഗവേഷണ നടപടികൾക്കാവശ്യമായ അടിസ്ഥാന സൗകര്യമില്ലായ്മ തുടങ്ങിയവ.4. റിസർച്ച് ആന്റ് ഡവലപ്‌മെന്റ് വിഭാഗത്തിലെ ചെലവിനങ്ങളിലുള്ള അപര്യാപ്തത.5. അധ്യാപക നിയമനത്തിന്റെ അധ്യാപകരുടെ റോളിലെയും പൊരുത്തക്കേടുകൾ: അധ്യാപകർ ടീച്ചിങ് റോളിൽ ശ്രദ്ധ കേന്ദ്രീകരിക്കുന്നതിനാൽ ഗവേഷണം അടക്കമുള്ള കാര്യങ്ങളിൽ വേണ്ടത്ര ശ്രദ്ധ ലഭിക്കാതെ പോകുന്നു.6. എം.ടെക്, പിഎച്ച് ഡി തലങ്ങളിൽ കുറഞ്ഞ എന്റോൾമെന്റ്.7. ആധുനികമായ റിസർച്ച് ഇൻസ്ട്രുമെന്റുകളുടെ അഭാവം.8. അത്യാധുനിക ഗവേഷണത്തിൽ വൈദഗ്ധ്യമുള്ള ഫാക്കൽറ്റിയുടെ അഭാവം.9. ഉയർന്ന നിലവാരത്തിലുള്ള ജേണലുകളുടെ പരിമിതമായ ലഭ്യത.10. റിസർച്ച് പ്രൊപ്പോസലുകൾ എഴുതുന്നതിൽ വേണ്ടത്ര വൈദഗ്ധ്യമില്ലായ്മ.11. ഫാക്കൽറ്റി റിസർച്ചുമായി ബന്ധപ്പെട്ട മനോഭാവത്തിൽ മാറ്റം അനിവാര്യം.12. അനുവദിക്കപ്പെട്ട ഗ്രാന്റുകൾ സമയത്ത് നൽകാതിരിക്കൽ.13. റിക്കറിങ് ഗ്രാന്റുകളുടെ ലഭ്യതക്കുറവ്.14. മറ്റ് ഉന്നത തല സ്ഥാപനങ്ങളുമായി സഹകരണമില്ലായ്മ.15. ഗവേഷകർക്ക് ആവശ്യത്തിന് ഇൻസെന്റീവുകളില്ലാതിരിക്കുക.16. ഗവേഷണത്തിലെ കണ്ടെത്തലുകൾ ഷെയർ ചെയ്യാനുള്ള സംവിധാനത്തിലെ അപര്യാപ്തകൾ മൂലം റിസർച്ച് പ്രൊജക്റ്റുകൾക്ക് ആഗോളതലത്തിൽ പ്രയോഗിക്കാൻ അവസരം കിട്ടാതിരിക്കൽ.
മാറ്റത്തോട് വിമുഖത,സ്വയംഭരണമില്ലായ്മ
കോഴ്‌സ്, സിലബസ്, കരിക്കുലം തുടങ്ങിയവ പുത്തൻ സാങ്കേതിക വിദ്യയ്ക്കും വ്യവസായവൽക്കരണത്തിനും സാമൂഹിക മാറ്റങ്ങൾക്കും ആഗോളതലത്തിലുള്ള വൈജ്ഞാനിക പ്രവണതകൾക്കും അനുയോജ്യമായ തരത്തിൽ അതിവേഗം മാറാതിരിക്കുന്നത്, പബ്ലിക് യൂണിവേഴ്സിറ്റുകളുടെ പ്രധാന പ്രശ്‌നമായി റിപ്പോർട്ട് ചൂണ്ടിക്കാണിക്കുന്നു.
മൾട്ടി ഡിസിപ്ലിനറി വിദ്യാഭ്യാസം, റിസർച്ച് യൂണിവേഴ്‌സിറ്റികൾ തുടങ്ങിയവയുടെ അഭാവം മറ്റൊരു പ്രതിസന്ധിയാണ്.

അധ്യാപനത്തിന്റെ ഗുണനിലവാരം അളക്കാനുള്ള പെർഫോർമെൻസ് സിസ്റ്റത്തിന്റെ അഭാവം പഠനപ്രക്രിയയെ പ്രതികൂലമായി ബാധിക്കുന്നു.
സാമ്പ്രദായികമായ റവന്യൂ സിസ്റ്റം, ഫണ്ട് സമാഹരിക്കാനുള്ള സ്വയംഭരണാധികാരമില്ലായ്മ, ടാക്‌സേഷനുമായി ബന്ധപ്പെട്ട പ്രശ്‌നങ്ങൾ, അക്രഡിറ്റേഷൻ പ്രക്രിയ പൂർത്തീകരിക്കാനാവശ്യമായ ഫണ്ടിന്റെ അഭാവം, ദൈനംദിന ഭരണനടപടികളിലെ പ്രശ്‌നങ്ങൾ, ഭരണപരമായ സ്വയംഭരണം ഇല്ലാത്തതുമൂലം നയപരമായ തീരുമാനങ്ങളെടുക്കാൻ കഴിയാതിരിക്കുക, ഇതുമായി ബന്ധപ്പെട്ട്  അഫിലിയേറ്റ് കോളേജുകൾ നേരിടേണ്ടിവരുന്ന അധികാര കേന്ദ്രീകരണ പ്രശ്‌നങ്ങൾ, സംസ്ഥാന സർക്കാറിന്റെ നിയന്ത്രണ സംവിധാനങ്ങൾ, വി.സിമാരടക്കം നേതൃത്വത്തിലുള്ളവരുടെ അടിക്കടിയുള്ള മാറ്റങ്ങൾ, നിയമനങ്ങളിലെ സുതാര്യതയില്ലായ്മ തുടങ്ങി സംസ്ഥാന പൊതു സർവകലാശാലകൾ നേരിടുന്ന നിരവധി പ്രശ്‌നങ്ങൾ റിപ്പോർട്ട് എടുത്തുകാണിക്കുന്നുണ്ട്.
പഠിച്ചിറങ്ങുന്നവരുടെ കാര്യമോ?
പബ്ലിക് യൂണിവേഴ്സിറ്റികളിലെ ഉന്നത വിദ്യാഭ്യാസം കാലത്തിനൊത്ത് ജീവിക്കാൻ വിദ്യാർത്ഥികളെ പ്രാപ്തരാക്കുന്നുണ്ടോ?
ഉന്നത വിദ്യാഭ്യാസം നേടിയവർക്ക് അതേ സംസ്ഥാനത്തുതന്നെ തുടരാനാവശ്യമായ സാഹചര്യം ലഭിക്കുന്നില്ല എന്ന സൂചനയാണ് റിപ്പോർട്ട് നൽകുന്നത്. പല സംസ്ഥാനങ്ങളിലും പ്രാദേശിക വ്യവസായങ്ങൾ ഇതര സംസ്ഥാനങ്ങളിൽനിന്നുള്ള ടാലന്റ് പൂളിനെയും റിസോഴ്‌സുകളെയുമാണ് ആശ്രയിക്കുന്നത്. വിദ്യാഭ്യാസത്തിനൊപ്പം തൊഴിൽ വൈദഗ്ധ്യം കൂടി വളർത്തിയെടുക്കാൻ വിദ്യാർത്ഥികൾക്കാകുന്നില്ല. ഇംഗ്ലീഷ് ഭാഷയിലുള്ള വിദ്യാർത്ഥികളുടെ പ്രാവീണ്യക്കുറവ് ഒരു  പ്രധാന പ്രശ്‌നമായി റിപ്പോർട്ട് വിലയിരുത്തുന്നു. പുറത്ത്, വികസിച്ചുവരുന്ന സാങ്കേതികവും തൊഴിൽപരവുമായ സാഹചര്യങ്ങൾ ഇവർക്ക് അന്യമായി തുടരുന്നു. കാലഹരണപ്പെട്ട കരിക്കുലം ഇതിന് അടിസ്ഥാനമായി വർത്തിക്കുന്നു.
വിവിധ മേഖലകളിൽ വൈദഗ്ധ്യം വളർത്താനും അതുവഴി വരുമാനമുണ്ടാക്കാൻ വിദ്യാർത്ഥികളെ സഹായിക്കാനും മറ്റും സ്വകാര്യ മേഖലയുമായി സഹകരണത്തിനുള്ള സാഹചര്യം സ്‌റ്റേറ്റ് പബ്ലിക് യൂണിവേഴ്‌സിറ്റികൾ പരിമിതമായേ ഉപയോഗപ്പെടുത്തുന്നുള്ളൂ. വിദ്യാർത്ഥികൾക്ക് ഇൻഡസ്ട്രി മെന്റർഷിപ്പും ഫാക്കൽറ്റി നേതൃത്വത്തിലുള്ള ഓണ്ടർപ്രണർഷിപ്പും അനിവാര്യമാണെന്ന് റിപ്പോർട്ട് അടിവരയിടുന്നു.
വിദ്യാഭ്യാസത്തിനുള്ളബജറ്റ് വിഹിതം കുറയുന്നു
കേന്ദ്ര ബജറ്റിൽ വിദ്യാഭ്യാസ മേഖലയുടെ വിഹിതം മൂന്നു ശതമാനത്തിൽ താഴെയാണ്.
14ാം ധനകാര്യ കമീഷൻ സംസ്ഥാനങ്ങൾക്കുള്ള നികുതി വിഹിതം 32 ശതമാനത്തിൽനിന്ന് 42 ആയി വർധിപ്പിച്ചെങ്കിലും ഇത് വിദ്യാഭ്യാസത്തിനുള്ള ചെലവിൽ ആനുപാതിക വർധനയുണ്ടാക്കിയില്ല. മാത്രമല്ല, ഉന്നത വിദ്യാഭ്യാസത്തിനുള്ള ചെലവിലെ വർധനയിലും സംസ്ഥാനങ്ങൾ വിദ്യാഭ്യാസത്തിനായി ചെലവഴിക്കുന്ന തുകയുടെ വിഹിതത്തിലും കുറവുണ്ടായി.
ഉന്നത വിദ്യാഭ്യാസത്തിന്ജി.ഡി.പിയുടെ 1.57 ശതമാനം
ഉന്നത വിദ്യാഭ്യാസ മേഖലയ്ക്കുവേണ്ടിയുള്ള ചെലവിടലിന്റെ കാര്യത്തിൽ ഇന്ത്യ, മുൻനിരയിലുള്ള ലോകരാജ്യങ്ങൾക്കൊപ്പമുണ്ട്. ജി.ഡി.പിയുടെ 1.57 ശതമാനമാണ് ഇന്ത്യ 2021-ൽ tertiary education മേഖലയിൽ ചെലവഴിച്ചത്. യുനസ്‌കോ ഇൻസ്റ്റിറ്റ്യൂട്ട് ഫോർ സ്റ്റാറ്റിസ്റ്റിക്‌സിന്റെ കണക്കനുസരിച്ച് യു.എസ്- 1.70, യു.കെ- 1.61, ജർമനി- 1.35, കാനഡ- 1.24, ഫ്രാൻസ്- 1.23 ശതമാനം വീതമാണ് tertiary education-ന് ചെലവഴിച്ചത്.
സർവകലാശാലകളിൽ ഉന്നത പഠനത്തിന് ചേരുന്നവരിൽ, കേരളത്തിൽആൺകുട്ടികളെ കടത്തിവെട്ടി പെൺകുട്ടികൾ. കേരളം, ഛത്തീസ്ഗഡ്, ഹിമാചൽ പ്രദേശ് എന്നീ സംസ്ഥാനങ്ങളിലാണ് പെൺകുട്ടികളുടെ എന്റോൾമെന്റ് നിരക്ക് ആൺകുട്ടികളുടേതിനേക്കാൾ കൂടുതലുള്ളത്.
പെൺകുട്ടികളുടെ കേരളം
സർവകലാശാലകളിൽ ഉന്നത പഠനത്തിന് ചേരുന്നവരിൽ, കേരളത്തിൽആൺകുട്ടികളെ കടത്തിവെട്ടി പെൺകുട്ടികൾ. കേരളം, ഛത്തീസ്ഗഡ്, ഹിമാചൽ പ്രദേശ് എന്നീ സംസ്ഥാനങ്ങളിലാണ് പെൺകുട്ടികളുടെ എന്റോൾമെന്റ് നിരക്ക് ആൺകുട്ടികളുടേതിനേക്കാൾ കൂടുതലുള്ളത്. 2021- 22ൽ കേരളത്തിലെ ഉന്നത വിദ്യാഭ്യാസമേഖലയിലേക്ക് കടന്നുവന്ന 13.04 ലക്ഷം വിദ്യാർഥികളിൽ 7.50 ലക്ഷം പേർ പെൺകുട്ടികളാണ്, ആൺകുട്ടികൾ 5.55 ലക്ഷവും. ഛത്തീസ്ഗഡിലും ഹിമാചൽ പ്രദേശിലുമാണ് കേരളത്തിനുപുറമേ ആൺകുട്ടികളേക്കാൾ പെൺകുട്ടികളുള്ളത്.
ചെറിയ സംസ്ഥാനങ്ങളും കേന്ദ്ര ഭരണപ്രദേശങ്ങളുമായ ചണ്ഡീഗഡ്, മിസോറാം, ആന്റമാൻ ആന്റ് നിക്കോബാർ എന്നിവിടങ്ങളിൽ ആൺകുട്ടികളുടെയും പെൺകുട്ടികളുടെയും എണ്ണത്തിൽ വലിയ വ്യത്യാസമില്ല. എന്നാൽ, മഹാരാഷ്ട്ര, യു.പി, ബിഹാർ, ഗുജറാത്ത്, മധ്യപ്രദേശ് എന്നീ സംസ്ഥാനങ്ങളിൽ യൂണിവേഴ്‌സിറ്റി വിദ്യാർഥികളായ ആൺകുട്ടികളുടെ എണ്ണം പെൺകുട്ടികളേക്കാൾ വളരെ വലുതാണ്.
പെൺകുട്ടികളുടെ എൻറോൾമെന്റ് കൂടി
രാജ്യത്തെ ഉന്നത വിദ്യാഭ്യാസമേഖലയിൽ പെൺകുട്ടികളുടെ എന്റോൾമെന്റ് കഴിഞ്ഞ ഒരു ദശകത്തിനിടെ മൂന്ന് ശതമാനം കൂടിയിട്ടുണ്ടെങ്കിലും വിവിധ സംസ്ഥാനങ്ങളിൽ ഈ നിരക്കുകളിൽ ഐക്യരൂപ്യമില്ല. എങ്കിലും ആൺ- പെൺ ലിംഗസമത്വം ഏതാണ്ട് തുല്യനിലയിലാണ് എന്നത് പുരോഗമനപരമായ വളർച്ചയായി റിപ്പോർട്ട് സൂചിപ്പിക്കുന്നു.
ചെറിയ സംസ്ഥാനങ്ങളും കേന്ദ്രഭരണപ്രദേശങ്ങളുമായ ചണ്ഡീഗഡ്, മിസാറാം, ആൻഡമാൻ നിക്കോബാർ ദ്വീപസമൂഹം എന്നിവിടങ്ങിൽ താരതമ്യേന സന്തുലിതമായ ആൺ- പെൺ അനുപാതമാണുള്ളത്. എന്നാൽ, മഹാരാഷ്ട്ര, യു.പി, ബിഹാർ, ഗുജറാത്ത്, മധ്യപ്രദേശ് എന്നിവിടങ്ങളിൽ ആൺകുട്ടികളുടെ എണ്ണം വളരെ കൂടുതലാണ്.
ദേശീയ തലത്തിൽ 2021-22ൽ  എല്ലാതരം യൂണിവേഴ്‌സിറ്റികളിലുമായി ചേർന്ന  ആൺകുട്ടികൾ 57.28 ശതമാനവും പെൺകുട്ടികൾ 42.72 ശതമാനവുമാണ്. 2011-12ൽ ആൺ- പെൺ ശതമാനം 60.23- 39.77 ആയിരുന്നു.
ഉന്നത വിദ്യാഭ്യാസ മേഖലയിലെ Gender Parity Index (GPI)- ന്റെ കാര്യത്തിലും കേരളം മുന്നിലാണ്, 1.44. ആകെയുള്ള വിദ്യാർഥിനികളുടെ എണ്ണത്തെ വിദ്യാർഥികളുടെ എണ്ണം കൊണ്ട് ഹരിച്ചു കിട്ടുന്നതാണ് GPI. ഹിമാചൽ പ്രദേശ് ആണ് രണ്ടാമത്, 1.33. കേന്ദ്ര ഭരണപ്രദേശങ്ങളിൽ ലക്ഷദീപാണ് മുന്നിൽ, 6.33. ഒഡീഷയും (0.88) ത്രിപുരയുമാണ് (0.89) ഏറ്റവും പിന്നിൽ.
എൻറോൾമെന്റിലും കേരളത്തിന് നേട്ടം
ഉന്നത വിദ്യാഭ്യാസ മേഖലയിലേക്ക് കടന്നുവരുന്ന 18-23 പ്രായപരിധിയിലുള്ളവരുടെ എണ്ണത്തിലും (The Gross Enrolment Ratio- GER) കേരളം ദേശീയ ശരാശരിയേക്കാൾ (28.4) ഏറെ മുന്നിലാണ്; 41.32 ശതമാനം. 2011-12ൽ 21.8 ശതമാനമായിരുന്നു. തമിഴ്‌നാട്, പുതുച്ചേരി എന്നിവയാണ് GER-ൽ മുന്നിൽ- 47 ശതമാനം. ചണ്ഡീഗഡ് 64.8 ശതമാനത്തോടെ ഏറ്റവും മുന്നിലാണ്. തെലങ്കാന, ആന്ധ്രപ്രദേശ്, കർണാടക, മഹാരാഷ്ട്ര എന്നീ സംസ്ഥാനങ്ങളാണ്  GER-ൽ കേരളത്തോടൊപ്പമുള്ളത്. എന്നാൽ, ബിഹാർ, ജാർക്കണ്ഠ്, ഒഡീഷ, യു.പി, ഗുജറാത്ത്, വടക്കുകിഴക്കൻ സംസ്ഥാനങ്ങൾ എന്നിവ ദേശീയ ശരാശരിയേക്കാൾ പിന്നിലാണ്.
സർവകലാശാലകളുടെ എണ്ണം കൂടിയാൽവിദ്യാർത്ഥികളുടെ എണ്ണം കൂടില്ല
സർവകലാശാലകളുടെ എണ്ണത്തിൽ മുന്നിലുള്ള മേഘാലയ, ലഡാക്ക് എന്നിവിടങ്ങളിൽ GER ദേശീയ ശരാശരിയേക്കാൾ കുറവാണ്. അതേസമയം, സർവകലാശാലകളുടെ എണ്ണം മിതമായ നിരക്കിലുള്ള കേരളം അടക്കമുള്ള സംസ്ഥാനങ്ങൾ വിദ്യാർഥികളുടെ എണ്ണത്തിൽ മുന്നിലും. സർവകലാശാലകളുടെ എണ്ണക്കൂടുതലല്ല ഉന്നത വിദ്യാഭ്യാസത്തിലേക്കുള്ള വിദ്യാർഥികളുടെ വരവിനെ സ്വാധീനിക്കുന്ന ഘടകം എന്ന് ഈ കണക്ക് സൂചിപ്പിക്കുന്നു.
1950-51നും 2021-22നുമിടയിൽ GER-ൽ 71 ഇരട്ടി വർധനയുണ്ടായി. അതായത്, ഉന്നത വിദ്യാഭ്യാസ മേഖലയിലെത്തുന്ന വിദ്യാർഥികളുടെ എണ്ണത്തിൽ വലിയ വർധന. ഇക്കാര്യത്തിൽ വികസ്വര രാജ്യങ്ങളിൽ ഇന്ത്യ മികച്ച പ്രകടനമാണ് കാഴ്ചവെക്കുന്നത്. എങ്കിലും ഉന്നത വിദ്യാഭ്യാസത്തിന് അർഹരായവരിൽ നാലിൽ മൂന്നു ഭാഗത്തിനും ഉന്നത വിദ്യാഭ്യാസം തുടരാനാകുന്നില്ല എന്ന യാഥാർഥ്യവും ഇന്ത്യ അഭിമുഖീകരിക്കുന്നുണ്ട്.
2020-21ൽ 4225 കോടി രൂപയാണ് ഉന്നത വിദ്യാഭ്യാസ മേഖലയിൽ കേരളം ചെലവഴിച്ചത്.
പ്രതിശീർഷ ഫണ്ട് വിനിയോഗത്തിൽകേരളം ഏറ്റവും മുന്നിൽ
ഉന്നത വിദ്യാഭ്യാസ മേഖലയിലെ പ്രതിശീർഷ ഫണ്ട് വിനിയോഗത്തിലും കേരളം ഏറ്റവും മുന്നിലാണ്. 2005-06നും 2019-20നുമിടയിൽ ഉന്നത വിദ്യാഭ്യാസത്തിലേക്ക് കടന്നുവരുന്നവർക്കായുള്ള ശരാരശി ചെലവ് 2174 രൂപയിൽനിന്ന് 4921 രൂപയായി ഉയർന്നു.
18-23 പ്രായപരിധിയിലുള്ളവർക്ക് വിദ്യാഭ്യാസം ലഭ്യമാക്കാൻ ചെലവിടുന്ന പണത്തിന്റെ കാര്യത്തിൽ കേരളം മുന്നിലാണ്. 2020-21ൽ 4225 കോടി രൂപയാണ് ഉന്നത വിദ്യാഭ്യാസ മേഖലയിൽ കേരളം ചെലവഴിച്ചത്. വിദ്യാഭ്യാസ മേഖലയ്ക്കുള്ള വിഹിതത്തിന്റെ 15 ശതമാനത്തിലേറെ വരും ഇത്. സംസ്ഥാന ജി.ഡി.പിയുടെ 3.46 ശതമാനമാണ് കേരളം വിദ്യാഭ്യാസത്തിന് ചെലവഴിക്കുന്നത്. ഇതിൽ 0.53 ശതമാനം ഉന്നത വിദ്യാഭ്യാസത്തിനാണ്.
ജി.ഡി.പിയുടെ 8.11 ശതമാനം വിദ്യാഭ്യാസത്തിന് ചെലവാക്കുന്ന ജമ്മു കാശ്മീരാണ് ഇക്കാര്യത്തിൽ ഒന്നാമത്. മണിപ്പുർ- 7.25, മേഘാലയ- 6.64, ത്രിപുര- 6.19 ശതമാനം വീതം ചെലവാക്കുന്നുണ്ട്. ഡൽഹി, തെലങ്കാന, കർണാടക എന്നിവയാണ് ഏറ്റവും കുറവ് പണം വിദ്യാഭ്യാസത്തിന് ചെലവാക്കുന്നത്.
നിതി ആയോഗിന്റെ 2025-ലെ Expanding Quality Higher Education through States and State Public Universities എന്ന റിപ്പോർട്ട് പൂർണമായും വായിക്കാം",left
"പ്രധാനമന്ത്രി അടുത്തമാസം അമേരിക്ക സന്ദര്‍ശിക്കും| പ്രധാനമന്ത്രി നരേന്ദ്രമോദി യു.എസിലേക്ക്. അടുത്തമാസം മോദി സന്ദര്‍ശനം നടത്തുമെന്ന് യു.എസ്. പ്രസിഡന്‍റ് ഡോണള്‍ഡ് ട്രംപ് അറിയിച്ചു. കൂടിക്കാഴ്ചയില്‍ കുടിയേറ്റവുമായി ബന്ധപ്പെട്ട പ്രശ്നങ്ങളും വ്യാപാര ബന്ധവും ചര്‍ച്ചയാവും. യു.എസ്. അതേസമയം, ഉല്‍പന്നങ്ങള്‍ക്ക് ഇന്ത്യ വന്‍തോതില്‍ നികുതി ചുമത്തുകയാണെന്ന് ട്രംപ് വിമര്‍ശിച്ചു

ഇന്നലെ പ്രധാനമന്ത്രി നരേന്ദ്രമോദിയും പ്രസിഡന്‍റ് ഡോണള്‍ഡ് ട്രംപും നടത്തിയ ഫോണ്‍ സംഭാഷണത്തിലാണ് മോദിയുടെ യു.എസ്. സന്ദര്‍ശനത്തില്‍ തീരുമാനമായത്.  അടുത്തമാസം മോദി വൈറ്റ് ഹൗസില്‍ എത്തുമെന്നാണ് പ്രതീക്ഷിക്കുന്നതെന്ന് ട്രംപ് പറഞ്ഞു. യു.എസില്‍ വര്‍ധിച്ചുവരുന്ന അനധികൃത കുടിയേറ്റവും ഇരുരാജ്യങ്ങളും തമ്മിലുള്ള വ്യാപാര ബന്ധവും കൂടിക്കാഴ്ചയില്‍ ചര്‍ച്ചയാവും. ഇന്നലെ നടന്ന ഫോണ്‍ സംഭാഷണത്തിലും ഇക്കാര്യങ്ങള്‍ ഉയര്‍ന്നുവന്നു. ഇന്ത്യയും ചൈനയും ബ്രസീലും യു.എസ്. ഉല്‍പന്നങ്ങള്‍ക്ക് വന്‍തോതില്‍ നികുതി ചുമത്തുകയാണെന്നും അത് അംഗീകരിക്കാനാവില്ലെന്നും ട്രംപ് വ്യക്തമാക്കി

ഇന്ത്യയുമായി യു.എസിന് മികച്ച ബന്ധമാണുള്ളതെന്നും മോദിയുമായി നടത്തിയ ഫോണ്‍ സംഭാഷണത്തില്‍ ഇന്തോ പസഫിക്കിലെയും മിഡില്‍ ഈസ്റ്റിലേയും യൂറോപ്പിലേയും പ്രശ്നങ്ങള്‍ ചര്‍ച്ചയായെന്നും  ട്രംപ് വിശദീകരിച്ചു. മോദിയുടെ സന്ദര്‍ശന തിയതി വൈകാതെ തീരുമാനിക്കും",neutral
"അയോധ്യയിൽ ഉയരാത്ത പള്ളിയും ബാങ്ക് വിളിയും 2024ജനുവരി 22 തിങ്കളാഴ്ച ആധുനിക ഇന്ത്യയുടെ രാഷ്ടീയ ചരിത്രത്തിലെ ഒരു നിർണ്ണായക ദിനമായിരിക്കും. അന്നാണ് അയോധ്യയിൽ ബാബ്റി മസ്ജിദ് പൊളിച്ച സ്ഥലത്ത് രാമജന്മഭൂമി ക്ഷേത്രം ഉദ്ഘാടനം ചെയ്യപ്പെടുക. ഇന്ത്യയുടെ  പ്രധാനമന്ത്രി നരേന്ദ്ര മോദിയുടെ കാർമ്മികത്വത്തിൽ ‘പ്രാണപ്രതിഷ്ഠ’ എന്ന ചടങ്ങിലൂടെയാണ് അത് നടക്കുക. 2019 -നവംബർ 9-ലെ സുപ്രീം കോടതിയിൽ നിന്നു വന്ന വിധിയിലൂടെയാണ് ബാബ്റി മസ്ജിദ് നിലനിന്നിരുന്ന സ്ഥലത്ത് രാമക്ഷേത്രം പണിയുക എന്ന സാധ്യത ഉരുത്തിരിഞ്ഞു വന്നത്.
ഇതുമായി ബന്ധപ്പെട്ട വലിയ വിവാദങ്ങൾ ഇന്ത്യൻ സമൂഹത്തിൽ ഇപ്പോൾ നിലനിൽക്കുന്നുണ്ട്. നൂറ്റാണ്ടിലേറെ നടന്ന വിവാദത്തിന് അന്ത്യം കുറിക്കപ്പെടട്ടെ എന്ന ചിന്തയോടെയാണ് സുപ്രീംകോടതിയുടെ ഭരണഘടനാ ബെഞ്ച് നാലുവർഷം മുമ്പ് അയോധ്യാവിധി പുറപ്പെടുവിപ്പിച്ചത്. എന്നാൽ രാമക്ഷേത്രത്തിൻ്റെ രാഷ്ട്രീയം കൂടുതൽ കൂടുതൽ ചൂടുപിടിക്കുകയും അതിൻ്റെ പേരിൽ ഇന്ത്യയിൽ വലിയ രാഷ്ട്രീയ ധ്രുവീകരണം പിന്നീടിങ്ങോട്ട് വർദ്ധിക്കുകയും ചെയ്തു എന്നതാണ് നഗ്നമായ യാഥാർത്ഥ്യം.
‘ഹിന്ദു വോട്ട്’ എന്ന പുതിയ യാഥാർഥ്യത്തെ ഇന്ത്യൻ ജനാധിപത്യത്തിൽ ഉറപ്പിക്കുവാനാണ് സംഘപരിവാർ ശക്തികൾ രാമരാഷ്ട്രീയത്തിലൂടെ ശ്രമിച്ചുകൊണ്ടിരിക്കുന്നത്. രാമക്ഷേത്ര നിർമ്മാണവും അതിൻ്റെ ഉദ്ഘാടനവും വർഗീയ രാഷ്ട്രീയത്തിൻ്റെ ആഘോഷമാക്കി മാറ്റാനാണ് ഭരണകൂടവും ഭരണകക്ഷിയും മടികൂടാതെ ശ്രമിച്ചുകൊണ്ടിരിക്കുന്നത്. അതുണ്ടാക്കാൻ പോകുന്ന സാമൂഹികവും രാഷ്ട്രീയവുമായ പ്രത്യാഘാതങ്ങൾ ഭീതിജനകവും ഇന്ത്യയുടെ ഭാവിയെ അപകടത്തിലാക്കാൻ പോകുന്നതുമാണ്.
2019-ലെ വിധി കഴിഞ്ഞ് നാലു വർഷം പിന്നിടുമ്പോൾ അസാധാരണമായ വേഗതയിൽ വിസ്മയിപ്പിക്കുന്ന ഒരു ക്ഷേത്ര കോംപ്ലക്സ് ആ പഴയ തർക്കഭൂമിയിൽ ഉയരുകയാണ്. കോടാനുകോടി രൂപയുടെ ചെലവിൽ ഇത് ഉയർന്നു വരുമ്പോൾ, അയോധ്യാ നഗരം അടിമുടി മാറുകയാണ്. ക്ഷേത്രത്തിനായി ഇപ്പോൾ വകവരുത്തിയിരിക്കുന്നത് 900 കോടി രൂപയാണ്. ക്ഷേത്ര കോംപ്ലക്സ് പൂർത്തിയാവുമ്പോൾ 1800 കോടി രൂപ വരെ ചിലവ് പ്രതീക്ഷിക്കുന്നു എന്നാണ് കേൾക്കുന്ന കണക്ക്. തീർഥാടക ലക്ഷങ്ങളെ അവിടേക്ക് ആകർഷിക്കുവാനാണ് പദ്ധതിയിട്ടിരിക്കുന്നത്. 31,000 കോടി രൂപയുടെ വികസന പദ്ധതികൾക്കാണ് ആ നഗരിയിൽ ഉത്തർപ്രദേശ് സർക്കാർ തുടക്കം കുറിച്ചിരിക്കുന്നത്. വലിയൊരു വിമാനത്താവളം ഇതിനകം പ്രവർത്തിച്ചു തുടങ്ങി. അയോധ്യ റെയിൽവേ സ്റ്റേഷൻ സമഗ്രമായി പുതുക്കി പണിഞ്ഞു. വിശാലമായ റോഡുകൾ നിരവധി വന്നു കഴിഞ്ഞു. അനുബന്ധ വികസന പരിപാടികൾ പലതും പ്രഖ്യാപിച്ചു കഴിഞ്ഞു. ഇത് ഹിന്ദു രാഷ്ട്രത്തിൻ്റെ തുടക്കം കുറിക്കലായി പോലും  വിലയിരുത്തപ്പെടുന്നുണ്ട്.
ഇതെല്ലാം സംഭവിക്കുമ്പോൾ, വിശ്വാസിയല്ലാത്ത, അതേസമയം മതേതര ഇന്ത്യയെ സ്നേഹിക്കുന്ന ഒരാളുടെ മനസ്സിൽ സ്വാഭാവികമായും ഉയർന്നു വരുന്ന ഒരു ചോദ്യമുണ്ട്. നിയമവിധേയമല്ലാതെ, കടുത്ത നിയമലംഘനം എന്ന് സുപ്രീം കോടതി പോലും വിശേഷിപ്പിച്ച പൊളിക്കപ്പെട്ട ബാബ്റി പള്ളിയ്ക്കു പകരം ഉയരേണ്ട മുസ്ലീം ദേവാലയത്തിനെന്തു പറ്റി? അയോധ്യയിൽ നിന്നും രാമഭജനത്തോടൊപ്പം ഉയരേണ്ട ബാങ്ക് വിളി എന്താണ് ഉയരാത്തത്? പള്ളി നിർമ്മാണവുമായി ബന്ധപ്പെട്ട വാർത്തകൾ കേൾക്കുന്നതേയില്ല. കോടതി വിധിയുടെ സത്ത മനസ്സിലാക്കിയിരുന്നെങ്കിൽ, മതേതര- സ്വഭാവമുള്ള ഒരു ഭരണകൂടം ഈ രാജ്യത്ത് നിലവിലുണ്ടായിരുന്നെങ്കിൽ ക്ഷേത്രവും പള്ളിയും ഒരേ വർഷം തന്നെ നിർമ്മിക്കപ്പെടുമായിരുന്നു. അത് സംഭവിച്ചില്ല എന്നത് ഭരണഘടനാ ധാർമ്മികതയുടെ പരാജയമാണ്. വേണമെങ്കിൽ കോടതിക്കു പോലും അത്തരമൊരു നിർദേശം മുന്നോട്ടു വെക്കാമായിരുന്നു. അതുണ്ടായില്ല. കാരണം ഇന്ത്യയുടെ ആത്മാവിനെ ഉൾക്കൊണ്ട ഒരു രാഷ്ട്രീയാധികാരം ഇവിടെ ഭരണത്തിലില്ല എന്നതു തന്നെയാണ്.
സുപ്രീം കോടതി വിധിയിൽ പറയുന്നത്, തർക്കഭൂമിയിൽ കേന്ദ്ര സർക്കാർ രൂപീകരിക്കുന്ന ഒരു ട്രസ്റ്റിന് ഒരു ക്ഷേത്രം പണിയാം. പള്ളി പണിയാനായി സുന്നി വഖഫ് ബോർഡിന് തർക്കഭൂമിക്ക് പുറത്ത് അഞ്ച് ഏക്കർ സ്ഥലം കേന്ദ്ര സർക്കാരോ, സംസ്ഥാന സർക്കാരോ കൊടുക്കുകയും വേണം. വിധി വന്ന ദിവസം തൊട്ട് മൂന്നു മാസത്തിനുള്ളിൽ കേന്ദ്രം ആവശ്യമായ പദ്ധതി തയ്യാറക്കണം. ഇതിൻ്റെ പരിണത ഫലമായാണ് നാലു വർഷം കൊണ്ട് രാമക്ഷേത്രം നിർമ്മിക്കപ്പെട്ടത്. ഇതെങ്ങനെ സാധിച്ചു? അയോധ്യ വിധി വരും മുമ്പുതന്നെ ക്ഷേത്ര നിർമ്മാണത്തിനുള്ള വലിയ തയ്യാറെടുപ്പുകൾ ബന്ധപ്പെട്ടവർ തുടങ്ങിയിരുന്നു എന്നു വ്യക്തം. ആ പദ്ധതി പ്രകാരമാണ് കാര്യങ്ങൾ യുദ്ധകാലാടിസ്ഥാനത്തിൽ മുന്നേറിയത്. അതുകൊണ്ടാണ് രാമൻ്റെ പേരിലുള്ള ക്ഷേത്രം അടുത്തു വരുന്ന ദേശീയ തിരഞ്ഞെടുപ്പിന് മുമ്പുതന്നെ യാഥാർത്ഥ്യമായത്. വരാനിരിക്കുന്ന ഇന്ത്യൻ രാഷ്ട്രീയത്തിൽ അതിൻ്റെ പ്രതിഫലനങ്ങൾ നിശ്ചയമായും ഉണ്ടാകും.
എന്നാൽ പള്ളിയുടെ കാര്യത്തിൽ ഇതൊന്നും സംഭവിച്ചില്ല എന്നു വേണം മനസ്സിലാക്കാൻ. അതി ഭംഗിയായും സമയബന്ധിതമായും  നടക്കരുതെന്ന് ആർക്കെങ്കിലും നിർബന്ധമുണ്ടായിരുന്നോ എന്ന സംശയവും ഉയരുന്നുണ്ട്. കോടതി വിധി വന്നതിനു ശേഷം ഉത്തർപ്രദേശ് സംസ്ഥാന സർക്കാർ ക്ഷേത്ര സ്ഥലത്തു നിന്നും 25 കിലോമീറ്റർ മാറി അഞ്ചേക്കർ ഭൂമി പള്ളിയ്ക്കായി കണ്ടെത്തി വഖഫ് ബോർഡിനു നൽകി. സുന്നി വഖഫ് ബോർഡിന് നാലു വർഷത്തിനിപ്പുറവും അവിടെ വലുതായൊന്നും ചെയ്യാൻ കഴിഞ്ഞിട്ടില്ല. ഇടയ്ക്കുവെച്ച് പള്ളിയുടെ നിർമ്മാണം വഖഫ് ബോർഡ് ഇന്തോ-ഇസ്ലാമിക് കൾച്ചറൽ ഫെഡറേഷനെ ഏല്പിച്ചിരുന്നു. പള്ളിയുടെ രൂപരേഖ തയ്യാറാക്കി പ്രാദേശിക ഭരണകൂടത്തിൽ നിന്നും അനുമതി വാങ്ങാൻ പോലും അവർക്കിതുവരെ സാധിച്ചിട്ടില്ല. രാമക്ഷേത്രത്തിൻ്റെ പൂർത്തീകരണത്തിൽ മാത്രമായിരുന്നു സർക്കാരിൻ്റെ ശ്രദ്ധ. പള്ളിയ്ക്കായ് അനുവദിച്ച ഭൂമി വലിയൊരു കൃഷിയിടമായിരുന്നു. അതിനാൽ കെട്ടിട നിർമ്മാണത്തിനായുള്ള അനുവാദം ലഭിച്ചില്ലത്രേ. പല വകുപ്പുകളും പല രീതിയിൽ അനുവാദം നിഷേധിച്ചു എന്നാണ് ഈ വിഷയത്തിൽ ലേഖനം പ്രസിദ്ധീകരിച്ച ‘The Wire’ ഓൺലൈൻ മാധ്യമം റിപ്പോർട്ടു ചെയ്തിരിക്കുന്നത്. സുന്നി വഖഫ് ബോർഡ് പള്ളിയ്ക്കായ് സ്ഥലം ഏറ്റെടുക്കുമ്പോൾ ഇത്തരം കാര്യങ്ങൾ ശ്രദ്ധിച്ചതേയില്ല. പണമില്ലായ്മയാണ് കാര്യങ്ങൾ മുന്നേറാത്തതിൻ്റെ ഒരു കാരണമായി കേൾക്കുന്നത്. ചില സർക്കാർ വകുപ്പുകൾ ആവശ്യപ്പെട്ട സെക്യൂരിറ്റി ഡിപ്പോസിറ്റുകൾ കൊടക്കുവാൻ പോലും ഇന്തോ- ഇസ്ലാമിക് കൾച്ചറൽ ഫെഡറേഷനു സാധിച്ചില്ല. 12 കോടിയാണത്രേ സെക്യൂരിറ്റി തുകയായി അവരാവശ്യപ്പെട്ടത്. എന്തായാലും പള്ളി നിർമ്മാണവുമായി ബന്ധപ്പെട്ട എല്ലാ പ്രവർത്തനങ്ങളും മാറ്റിവെയ്ക്കപ്പെട്ടു. പള്ളിയ്ക്കായി കണ്ടെത്തിയ സ്ഥലം ഇപ്പോഴും കാടുപിടിച്ച് കിടക്കുകയാണ്!
പണമില്ലായ്മ കാരണം പള്ളിയോടൊപ്പം പ്ലാൻ ചെയ്തിരുന്ന ആശുപത്രി, ലൈബ്രറി, മ്യൂസിയം എന്നിവയെല്ലാം പ്ലാനിൽ നിന്നും ഇടയ്ക്കു വെച്ച്  ഉപേക്ഷിച്ചിരുന്നു. പള്ളിയുടെ ആർക്കിടെക്ച്ചറിനെ സംബന്ധിച്ചും സമുദായത്തിനകത്ത് അഭിപ്രായ വ്യത്യാസങ്ങൾ വന്നതോടെ കാര്യങ്ങൾ എങ്ങുമെത്താതായി. ബാബ്റി മസ്ജിദ് വിധിയിൽ ഉത്തർപ്രദേശിലെ മുസ്ലീങ്ങൾ സത്യത്തിൽ അസംതൃപ്തരായിരുന്നു. പുതിയ പള്ളി എന്ന ആശയത്തിലേക്കെത്താൻ അവർക്കിപ്പോഴും കഴിഞ്ഞിട്ടില്ല എന്നു വിലയിരുത്തുന്ന നിരീക്ഷകരും ഉണ്ട്. ഇതൊക്കെ കൊണ്ടു തന്നെയാവാം പലരും സർക്കാറിൻ്റെ നിയന്ത്രണത്തിലുള്ള സുന്നി വഖഫ് ബോർഡുമായി ഇക്കാര്യത്തിൽ സഹകരിക്കാൻ മടിക്കുന്നത്. മുന്നൂറുകോടിയാണ് പളളിയ്ക്കായ് വേണ്ടിവരിക എന്നാണ് കണക്കാക്കിയിട്ടുള്ളത്.
ഇത്തരം പ്രായോഗിക പ്രശ്നങ്ങൾ ഒരു ഭാഗത്തുണ്ട്. എന്നാൽ അതിലപ്പുറം ചിലതൊക്കെ ഈ വൈകലിൻ്റെ പിന്നിൽ പ്രവർത്തിച്ചിട്ടുണ്ടാവും എന്നും ചിന്തിക്കാവുന്നതാണ്. ബാബറി മസ്ജിദ് പൊളിക്കപ്പെട്ടതാണെന്ന യാഥാർത്ഥ്യവും ഇന്ത്യയിലെ രണ്ടു സമുദായങ്ങൾ തമ്മിലുള്ള വിവാദങ്ങൾക്ക് അന്ത്യം കുറിക്കണമെന്ന ആവശ്യവും കണക്കിലെടുക്കുമ്പോൾ അയോധ്യയിലെ പള്ളി രാമക്ഷേത്രത്തോടൊപ്പം തന്നെ ഉയരേണ്ടത് ഈ രാജ്യത്തിൻ്റെ ആവശ്യമായിരുന്നു. ഭരണഘടന ഉറപ്പു നൽകുന്ന തുല്യതയും മതേതരത്വവും ഉയർത്തിപ്പിടിച്ചു കൊണ്ട് ഇന്ത്യയിലെ പരമോന്നത നീതിപീഠം പുറപ്പെടുവിച്ച ഒരു വിധിയുടെ നടത്തിപ്പ് എന്ന നിലയിലും ക്ഷേത്രവും പള്ളിയും ഒന്നിച്ചാണ് തുടങ്ങേണ്ടിയിരുന്നത്. ഭക്തരുടെ വിശ്വാസം അംഗീകരിക്കാതിരിക്കാൻ കോടതിക്കാവില്ലെന്ന് വിധിന്യായത്തിൽ വ്യക്തമാക്കിയിട്ടുണ്ട്. ഭക്തർക്കിടയിൽ അവിശ്വാസവും അതൃപ്തിയും വളരാതെ നോക്കുക എന്നതും ഒരു മതേതര രാജ്യത്തിൻ്റെ ഉത്തരവാദിത്തമാണ്. ഇതൊക്കെ പ്രസ്താവിച്ച കോടതി ആരാധനാലയത്തിൻ്റെ പേരിലെ രാഷ്ട്രീയ മുതലെടുപ്പ് നടക്കുവാൻ അനുവദിക്കാതിരിക്കുക എന്നതും ശ്രദ്ധിക്കേണ്ടതായിരുന്നു.
ഒരു പുരാതന ക്ഷേത്രം തകർത്താണോ 1528 - ൽ ബാബ്റി പള്ളി അയോധ്യയിൽ പണിതത് എന്ന് കോടതിക്കും അറിയില്ല. അതാർക്കും തെളിയിക്കാൻ സാധിച്ചിട്ടുമില്ല. ബാബർ പള്ളി നിർമ്മിക്കുന്ന കാലത്ത് അവിടെ ഭൂരിഭാഗം ജനങ്ങളും മുസ്ലിംകളായിരുന്നു. പള്ളി നിർമ്മിച്ച കാലത്ത് അതൊരു ക്ഷേത്ര സ്ഥലമാണെന്ന് ആരും തർക്കിച്ചതിനു പോലും രേഖകളില്ല. ഇന്ത്യയിലെ ഹിന്ദു -മുസ്ലിം തർക്കത്തിൻ്റെ ചരിത്രം തുടങ്ങുന്നത് പോലും 1857-ലെ ശിപ്പായി ലഹളയ്ക്കു ശേഷമാണ്. ഹിന്ദു-മുസ്ലിം ഭിന്നിപ്പ് ബ്രിട്ടീഷ് ഭരണകൂടം ആയുധമാക്കുകയായിരുന്നു. ഭിന്നിപ്പിച്ച് ഭരിക്കുക എന്ന തന്ത്രത്തിനായി അവർ  കണ്ടെത്തിയ ഒരു സ്ഥലമാണ് അയോധ്യ.
1885 ൽ ബ്രിട്ടീഷ് ഭക്തനായ രഘുവീർദാസ് എന്ന ഒരു പൂജാരിയാണ് ഫൈസാബാദ് സബ് കോടതിയിൽ ഭജനത്തറമേൽ ഒരു ക്ഷേത്രം നിർമ്മിക്കാൻ അനുവാദം ആവശ്യപ്പെട്ടുകൊണ്ട് ഹർജി നൽകിയത്. അദ്ദേഹം ആവശ്യപ്പെട്ട ഭജനത്തറ പള്ളിയുടെ തൊട്ടടുത്തായിരുന്നു. പള്ളിക്കു മുമ്പിൽ ക്ഷേത്രം വരുന്നത് ഹിന്ദു-മുസ്ലിം ഐക്യത്തിന് ഭദ്രമല്ലെന്ന് പറഞ്ഞ് സബ് ജഡ്ജിയായ ഹരികിഷൻ ശാസ്ത്രി ഹർജി തള്ളിക്കളഞ്ഞു. അതിനു ശേഷവും അയോധ്യയിൽ  തർക്കങ്ങളുണ്ടായില്ല. 1949 ന് ശേഷമാണ് അവിടെ പലതും നടന്നത്. 1949 ഡിസംബർ മാസം 22 വരെ മുസ്ലീങ്ങൾ അവിടെ ആരാധന നടത്തിയിരുന്നു. അന്നു രാത്രിയാണ് കെ.കെ. നായരുടെ നേതൃത്വത്തിൽ ചില തെളിവുകൾ നിർമ്മിക്കാൻ ശ്രമം തുടങ്ങിയത്. രാമൻ്റെയും സീതയുടെയും ബിംബങ്ങൾ പള്ളിയിൽ രഹസ്യമായി സ്ഥാപിച്ചു. ഇതിൻ്റെ പുറകിൽ പ്രവർത്തിച്ചത് ജനസംഘ പ്രവർത്തകരായിരുന്നു. രാത്രിയുടെ മറവിൽ രഹസ്യമായി പളളിയ്ക്കകത്ത് ബിംബ പ്രതിഷ്ഠ നടത്തിക്കൊണ്ടാണ് ഈ തർക്കം ഉത്ഭവിക്കുന്നത്. ആപത്ത് മനസ്സിലാക്കിയ അന്നത്തെ പ്രധാനമന്ത്രി ജവഹർലാൽ നെഹ്റു പള്ളി പൂട്ടിയിടാൻ ആവശ്യപ്പെട്ടു. തുടർന്നാണ് സംഘപരിവാറിൻ്റെ നേതൃത്വത്തിൽ അതൊരു രാഷ്ട്രീയ പ്രശ്നമായി ഉയർന്നു വന്നത്. ഈ യാഥാർത്ഥ്യം മറച്ചുവെച്ചു കൊണ്ട് അയോധ്യ പ്രശ്നത്തെ നോക്കിക്കാണാനാവില്ല.
എന്നാൽ 1992 ഡിസംബർ ആറിന് അയോധ്യയിലെ ബാബ്റി പള്ളി തകർക്കപ്പെട്ടു എന്ന കാര്യത്തിൽ ആർക്കും തർക്കമില്ല. അതാരുടെ നേതൃത്വത്തിൽ എന്നതും നമുക്കെല്ലാമറിയാം. അതൊരു വലിയ കുറ്റകൃത്യമായിരുന്നു എന്ന് സുപ്രീം കോടതി വിലയിരുത്തിയിട്ടുണ്ട്. ആ തകർക്കപ്പെടലിൽ ഒരു സമുദായത്തിന് മുറിവേൽക്കപ്പെട്ടിട്ടുണ്ട് എന്ന കാര്യത്തിലും സംശയമില്ല. അങ്ങനെ വേദനിക്കപ്പെട്ട സമൂഹത്തിന് സാന്ത്വനമേകേണ്ടത് രാഷ്ട്രമാണ്. അത് ഭരണഘടനാ ധാർമ്മികതയുടെ ബാധ്യതയാണ്. ഭരണഘടനയ്ക്ക് വിശ്വാസത്തിൻ്റെ പേരിലോ, മതത്തിൻ്റെ പേരിലോ വേർതിരിവ് സാധ്യമല്ലല്ലോ. അത്തരം വിശ്വാസങ്ങൾ ലംഘിക്കപ്പെടുകയാണ്. മുറിവുകൾ ഉണങ്ങാതെ നിലനിർത്തണമെന്ന് ഭരണകൂടം ആഗ്രഹിക്കുന്നുണ്ടോ എന്നു പോലും സംശയിക്കേണ്ടിയിരിക്കുന്നു.
ബാബർ ചക്രവർത്തിയുടെ വിൽപത്രത്തിലെ ചില വരികൾ  സൂചിപ്പിച്ചു കൊണ്ട് ഈ കുറിപ്പ് അവസാനിപ്പിക്കാം. മകനെ അഭിസംബോധന ചെയ്തു കൊണ്ട് അദ്ദേഹം എഴുതി:""മകനെ, വിവിധ മതത്തിൽപ്പെട്ട ജനങ്ങളാണ് ഇന്ത്യയിൽ ജീവിക്കുന്നത്. മതപരമായ പക്ഷപാതം നിൻ്റെ മനസ്സിനെ സ്വാധീനിക്കാൻ അനുവദിക്കരുത്. എല്ലാ ജനങ്ങളുടെയും മത ഭാവങ്ങളെയും ആചാരങ്ങളെയും സശ്രദ്ധം മാനിക്കണം… ആരുടെയും ആരാധനാലയങ്ങളെ നശിപ്പിക്കരുത്. എപ്പോഴും നീതിയെ ആദരിക്കുകയും സ്നേഹിക്കുകയും വേണം. ഇസ്ലാം മതാപ്രചാരണത്തിന് മറ്റായുധങ്ങളേക്കാള്‍ നല്ലത് സ്നേഹമാണെന്ന് ഓര്‍ക്കണം.  നിൻ്റെ പ്രജകളുടെ വൈവിധ്യത്തെ ഋതുഭേദങ്ങളെപ്പോലെ കാണുക, അതിൽ രാഷ്ട്രീയത്തിൻ്റെ ഭേദങ്ങൾ ഉണ്ടാവരുത്. ""( Indian Islam : A Religious History of Islam in India. Murray T. Titus - Oxford University Press 1930 )
മതവും രാഷ്ട്രവും ഒന്നാണ് എന്ന തെറ്റായ സന്ദേശമാണ് പുതിയ 'രാമൻ്റെ' അയോധ്യയിൽ നിന്നുയരുന്നത്. രാമക്ഷേത്രത്തിൻ്റെ ഉദ്ഘാടനം നമ്മുടെ രാജ്യത്തിൻ്റെ മതനിരപേക്ഷതയ്ക്ക് വലിയ ആഘാതം സൃഷ്ടിക്കും എന്ന കാര്യത്തിൽ സംശയമില്ല. അയോധ്യയിൽ പുതിയ രാമക്ഷേത്രത്തോടൊപ്പം പുതിയൊരു പള്ളിയും ഉയരുക എന്നത് ഏതൊരു മതേതര വാദിയുടെയും ആഗ്രഹമായിരുന്നു. വിശ്വാസിയുടെയും അവിശ്വാസിയുടെയും ആഗ്രഹം. അത് നടക്കാതെ പോയതിൽ ഓരോ ഇന്ത്യക്കാരും ദു:ഖിക്കേണ്ടതുണ്ട്. ചോദ്യം ബാക്കിയാവുന്നു. ബാബ്റി മസ്ജിദിനു പകരം വരേണ്ടിയിരുന്ന പള്ളി എപ്പോൾ? വർത്തമാനകാല ഇന്ത്യ ഉത്തരം തേടേണ്ടുന്ന ചോദ്യമാണിത്. നമ്മൾ ജീവിക്കാൻ വിധിക്കപ്പെട്ടത് ബാബറിൻ്റെ കാലത്തല്ലല്ലോ എന്നോർത്ത് പരിതപിക്കുക. മോദിയുടെ കാലത്ത് രാമഭജനയോടൊപ്പം ബാങ്ക് വിളി ഉയരുകയില്ല എന്ന യാഥാർത്ഥ്യത്തെ വേദനയോടെയും കരുതലോടെയും തിരിച്ചറിയുക.",left
"Keralaഅട്ടപ്പാടി അഗളി ഗവ. എൽപി സ്കൂൾ വളപ്പിൽ പുലിയെ കണ്ടെന്ന് ജീവനക്കാർ; പരിശോധനയിൽ ആടിൻ്റെ അവശിഷ്ടങ്ങൾ കണ്ടെത്തികഴിഞ്ഞ ഏതാനും ആഴ്ച്ചകളായി സ്കൂളിന് സമീപം പുലിയുടെ സാന്നിധ്യം ഉള്ളതായി നാട്ടുകാർ അറിയിച്ചു പാലക്കാട്: അട്ടപ്പാടി അഗളി ഗവ. എൽപി സ്കൂൾ വളപ്പിൽ പുലിയെ കണ്ടെന്ന് സ്കൂൾ ജീവനക്കാർ. ഇന്ന് രാവിലെ എട്ട് മണിക്ക് സ്കൂളിലെ പാചക തൊഴിലാളികളാണ് പുലിയെ കണ്ടത്. തുടർന്ന് സ്കൂൾ ജീവനക്കാർ പിടിഎ ഭാരവാഹികളെ വിവരം അറിയിക്കുകയായിരുന്നു. പരിശോധന നടത്തുന്നതിനിടെ പ്രീ- പ്രൈമറി വിദ്യാർത്ഥികൾക്കുള്ള പാർക്കിൽ ആടിൻ്റെ അവശിഷ്ടങ്ങൾ കണ്ടെത്തിയിട്ടുണ്ട്.

സ്കൂളിന് പുറകിൽ വനമാണ്. കഴിഞ്ഞ ഏതാനും ആഴ്ച്ചകളായി സ്കൂളിന് സമീപം പുലിയുടെ സാന്നിധ്യം ഉള്ളതായി നാട്ടുകാർ അറിയിച്ചു. 500ലധികം വിദ്യാർത്ഥികൾ പഠിക്കുന്ന സ്കൂളിൽ പുലിയെത്തിയെന്ന് പുറത്തുവന്നതോടെ കുട്ടികളുടെ രക്ഷിതാക്കളും ഭീതിയിലാണ്. വനവകുപ്പ് ഉടൻ പുലിയെ പിടികൂടണമെന്ന് പിടിഎ ഭാരവാഹികൾ ആവശ്യപ്പെട്ടു.

Content Highlights: Attappadi Agali Govt. School staff said they saw a tiger in the LP school premises",left
"ഉക്രൈയ്‌നുമായി ചര്‍ച്ചയ്ക്കു തയ്യാറെന്നു റഷ്യ: സൗദി നയതന്ത്രം വിജയത്തിലേയ്ക്ക് ഉക്രൈന്‍ പ്രസിഡന്റ് സെലെന്‍സ്‌കിയുമായി ചര്‍ച്ചയ്ക്ക് തയ്യാറാണെന്ന് റഷ്യന്‍ പ്രസിഡന്റ വ്ളാഡിമിര്‍ പുടിന്‍ .ഉക്രെയ്നിലെ മൂന്ന് വര്‍ഷം നീണ്ടുനില്‍ക്കുന്ന യുദ്ധം അവസാനിപ്പിക്കാന്‍ റഷ്യയില്‍ നിന്നുള്ള ഉന്നത നയതന്ത്രജ്ഞരും യുഎസും സൗദി അറേബ്യയില്‍ ചര്‍ച്ച നടത്തിയതിനു പിന്നാലെയാണ് പുടിന്റെ ഈ നിലപാട്.

റഷ്യയില്‍ നിന്നും യുഎസില്‍ നിന്നുമുള്ള മുതിര്‍ന്ന ഉദ്യോഗസ്ഥര്‍ സൗദി അറേബ്യയില്‍ യോഗം ചേര്‍ന്ന് ഉക്രെയ്‌നിലെ യുദ്ധം അവസാനിപ്പിക്കുന്നതിനുള്ള ചര്‍ച്ചകള്‍ തുടങ്ങിയിരുന്നു. യുഎസ് സ്റ്റേറ്റ് സെക്രട്ടറി മാര്‍ക്കോ റൂബിയോയുടെയും റഷ്യന്‍ വിദേശകാര്യ മന്ത്രി സെര്‍ജി ലാവ്‌റോവിന്റെയും നേതൃത്വത്തിലുള്ള പ്രതിനിധികളാണ് റിയാദിലെ ദിരിയ കൊട്ടാരത്തില്‍ കൂടിക്കാഴ്ച നടത്തിയത്. യുഎസിനെ പിന്തിരിപ്പിക്കാനുള്ള ട്രംപ് ഭരണകൂടത്തിന്റെ മറ്റൊരു നിര്‍ണായക ചുവടുവെപ്പാണ് ഈ കൂടിക്കാഴ്ചയെന്നു വിശേഷിപ്പിക്കപ്പെടുന്നു. എന്നാല്‍ ഉക്രേനിയന്‍ ഉദ്യോഗസ്ഥരാരും യോഗത്തില്‍ പങ്കെടുത്തിരുന്നില്ല. ഉക്രൈനെ പങ്കെടുപ്പിക്കാത്ത ചര്‍ച്ചകള്‍ അംഗീകരിക്കില്ലെന്നാണ് സെലന്‍സ്‌ക്കിയുടെ നിലപാട്.

‘ആവശ്യമെങ്കില്‍ സെലന്‍സ്‌കിയുമായി ചര്‍ച്ചയ്ക്ക് തയ്യാറാണെന്ന് പുടിന്‍ നേരത്തേ വ്യക്തമാക്കിയിരുന്നു. എന്നാല്‍ സെലന്‍സ്‌കിയുടെ നിയമസാധുത ചോദ്യം ചെയ്യപ്പെടുമെന്ന യാഥാര്‍ത്ഥ്യം പരിഗണിച്ച് കരാറുകളുടെ നിയമപരമായ അടിസ്ഥാനം ചര്‍ച്ച ചെയ്യേണ്ടതുണ്ട്,’ ക്രെംലിന്‍ വക്താവ് ദിമിത്രി പെസ്‌കോവ് ഉദ്ധരിച്ച് വാര്‍ത്താ ഏജന്‍സി എഎഫ്പി റിപ്പോര്‍ട്ട് ചെയ്തു.

എങ്ങനെ പ്രതികരിക്കണമെന്ന് തീരുമാനിക്കാന്‍ യൂറോപ്യന്‍ യൂണിയന്‍ രാജ്യങ്ങളുടെയും യുകെയുടെയും അടിയന്തര യോഗം ചേരും. വാഷിംഗ്ടണുമായുള്ള സഹകരണത്തെ തികച്ചും സാധാരണ നടപടി എന്നാണ് സൗദി വിശേഷിപ്പിച്ചത്.",right
"Keralaവെഞ്ഞാറമൂട് കൂട്ടക്കൊല: 'കൃത്യം നടത്തുമ്പോള്‍ പ്രതി മദ്യലഹരിയില്‍', രക്തസാമ്പിള്‍ പരിശോധനാ ഫലം ഇന്ന് ലഭിക്കുംമറ്റേതെങ്കിലും തരത്തിലുള്ള ലഹരി വസ്തുക്കള്‍ ഉപയോഗിച്ചിട്ടുണ്ടോയെന്നതില്‍ വ്യക്തതയില്ല തിരുവനന്തപുരം: വെഞ്ഞാറമൂട്ടില്‍ ഒരു കുടുംബത്തിലെ നാല് പേരെ ഉള്‍പ്പെടെ അഞ്ച് പേരെ കൊലപ്പെടുത്തിയ പ്രതി അഫാന്‍ കൃത്യം നടത്തുമ്പോള്‍ മദ്യലഹരിയിലായിരുന്നുവെന്ന് പൊലീസ്. അഫാന്‍ സ്റ്റേഷനിലെത്തുമ്പോള്‍ മദ്യപിച്ചിരുന്നതായാണ് പൊലീസ് പറയുന്നത്.രണ്ട് കൊലപാതകങ്ങള്‍ നടത്തിയ ശേഷം അഫാന്‍ ബാറിലെത്തി മദ്യം വാങ്ങിയിരുന്നുവെന്നും പൊലീസിന് വിവരം ലഭിച്ചിട്ടുണ്ട്. മറ്റേതെങ്കിലും തരത്തിലുള്ള ലഹരി ഉപയോഗിച്ചിട്ടുണ്ടോയെന്നതില്‍ വ്യക്തതയില്ല. രക്തസാമ്പിള്‍ പരിശോധനാ ഫലം ലഭിച്ചാല്‍ മാത്രമെ ഇക്കാര്യത്തില്‍ സ്ഥിരീകരണം ഉണ്ടാവൂ. ഫലം ഇന്ന് ലഭിക്കും.

കൊലപാതകങ്ങള്‍ക്ക് ശേഷം ജീവനൊടുക്കാന്‍ ശ്രമിച്ച് ആശുപത്രിയില്‍ ചികിത്സയില്‍ തുടരുന്ന അഫാനെ പൊലീസ് ഇന്ന് വീണ്ടും ചോദ്യം ചെയ്യും. അഫാന്റെ ആരോഗ്യനിലയില്‍ പുരോഗതിയുണ്ടെങ്കിലും ഇന്നുകൂടി ആശുപത്രിയില്‍ തുടരും. അഫാനെ കസ്റ്റഡിയിലെടുത്ത് വിശദമായി ചോദ്യം ചെയ്താലേ കൂട്ടക്കൊലപാതകത്തിന് പിന്നിലെ കാരണത്തെക്കുറിച്ച് കൂടുതല്‍ വ്യക്തത ലഭിക്കൂവെന്ന് പൊലീസ് വ്യക്തമാക്കി.

തിങ്കളാഴ്ചയാണ് കേരളത്തെ നടുക്കിയ കൂട്ടക്കൊലപാതകം നടന്നത്. മണിക്കൂറുകളുടെ വ്യത്യാസത്തിലാണ് വെഞ്ഞാറമൂട്ടിലെ കൂട്ടക്കൊലപാതകങ്ങള്‍ നടന്നതെന്നാണ് പൊലീസ് പറയുന്നത്.

തലക്കേറ്റ അടിയാണ് അഞ്ചുപേരുടെയും മരണകാരണം. ചുറ്റിക കൊണ്ടാണ് തുടര്‍ച്ചയായി തലയില്‍ അടിച്ചത്. അഞ്ചുപേരുടെയും തലയോട്ടി തകര്‍ന്നു. പെണ്‍കുട്ടിയുടെയും അനുജന്റെയും തലയില്‍ പലതവണ അടിച്ചു. പെണ്‍കുട്ടിയുടെ നെഞ്ചിലും ചുറ്റികകൊണ്ട് അടിയേറ്റിട്ടുണ്ട്. എല്ലാവരുടെയും തലയില്‍ നിരവധി ചതവുകളുണ്ടെന്നും പോസ്റ്റ്മോര്‍ട്ടം റിപ്പോര്‍ട്ടില്‍ പറയുന്നു. പെണ്‍കുട്ടിയെയും അനുജനെയും നിഷ്ഠൂരമായാണ് അഫാന്‍ കൊലപ്പെടുത്തിയത്.

Content Highlights: Venjaramoodu Case Accused was under the Influence of alcohol report",left
";   ,           ‌|പൂരം കലക്കൽ വിവാദം; പൊലീസിന് ഒഴികെ മറ്റ് വകുപ്പുകള്‍ക്ക് വീഴ്ചയില്ല, അന്വേഷണ റിപ്പോര്‍ട്ട് കൈമാറി -    ;   ,          - തൃശൂര്‍: തൃശൂർ പൂരം അലങ്കോലപ്പെട്ടതിൽ പൊലീസ് ഒഴികെ മറ്റ് വകുപ്പുകള്‍ക്ക് വീഴ്ച സംഭവിച്ചിട്ടില്ലെന്ന് അന്വേഷണ റിപ്പോർട്ട്. വനം വകുപ്പ് അടക്കം മറ്റ് വകുപ്പുകള്‍ക്ക് വീഴ്ച സംഭവിച്ചിട്ടുണ്ടോയെന്ന് അന്വേഷിച്ച എഡിജിപി മനോജ് എബ്രഹാം സർക്കാരിന് റിപ്പോർട്ട് നൽകി. 20 ശുപാർശകളോടെയാണ് റിപ്പോർട്ട് കൈമാറിയത്. സർക്കാർ പ്രഖ്യാപിച്ച ത്രിതല അന്വേഷണത്തിൽ ഒരു അന്വേഷണമാണ് പൂർത്തിയായത്.തൃശൂർ പൂരം അലങ്കോലപ്പെട്ടത്തിൽ ത്രിതല അന്വേഷണമാണ് സർക്കാർ പ്രഖ്യാപിച്ചത്. അട്ടിമറിയിലെ ഗൂഡാലോചന ക്രൈം ബ്രാഞ്ചും, എഡിജിപി എംആർ അജിത്തിന്‍റെ വീഴ്ച ഡിജിപിയും മറ്റ് വകുപ്പുകളുടെ വീഴ്ച എഡിജിപി മനോജ് എബ്രഹാമുമാണ് അന്വേഷിച്ചത്. ജില്ലാ ഭരണകൂടം, തദ്ദേശം, വനം, ഫയർഫോഴ്സ്, എക്സ്പ്ലോസീവ്, തുടങ്ങിയ വകുപ്പുകളുടെ വീഴ്ചയാണ് അന്വേഷിച്ചത്. അട്ടിമറിക്ക് പിന്നിൽ വനംവകുപ്പിലെ ഉദ്യോഗസ്ഥരുണ്ടെന്ന് പാറമേക്കാവ് ദേവസ്വം ആരോപിച്ചിരുന്നു. എന്നാൽ, വിവിധ വകുപ്പുകള്‍ക്ക് വീഴ്ച സംഭവിച്ചിട്ടില്ലെന്നാണ് എഡിജിപിയുടെ അന്വേഷണ റിപ്പോർട്ട്.

പൂരത്തിന് ചുമതലയുണ്ടായിരുന്ന ഉദ്യോഗസ്ഥരുടെ മൊഴി അന്വേഷണ സംഘം രേഖപ്പെടുത്തിയിരുന്നു. ദേവസ്വങ്ങളുടെ പരാതിയും കേട്ടിരുന്നു. അതിനു ശേഷമാണ് റിപ്പോർട്ട് തയ്യാറാക്കിയത്. എന്നാൽ, കുറ്റമറ്റ രീതിയിൽ പൂരം നടത്തുന്നതിനായി 20 നിർദ്ദേശങ്ങള്‍ റിപ്പോർട്ടിലുണ്ട്. വെടികെട്ട് നടത്തുന്നതിൽ പ്രത്യേക ജാഗ്രത വേണമെന്നാണ് പ്രധാന നിർദ്ദേശം. പൂരം നടത്തിപ്പ് യോഗത്തിൽ വെടികെട്ട് നടത്താൻ തീരുമാനിച്ചാൽ പിന്നീട് ചുമതല ദേവസ്വങ്ങള്‍ ഏറ്റെടുക്കുകയാണ്.

എക്സിക്യൂട്ടീവ് മജിസട്രേറ്റിനെയും എക്സപ്ലോസീവ് ഉദ്യോഗസ്ഥരെയും ചുമതലപ്പെടുത്താറുണ്ടെങ്കിലും ആ ഉദ്യോഗസ്ഥരുടെ സാന്നിധ്യം അവിടെ ഉണ്ടാകാറില്ല. വെടികെട്ട് നടത്തുന്നവർ ഈ ഉദ്യോഗസ്ഥരുടെ നിയന്ത്രണത്തിലാകണം. ഉദ്യോഗസ്ഥരുടെ മുഴുവൻ സമയ സാന്നിധ്യവും വെടികെട്ട് നടക്കുമ്പോള്‍ ഉണ്ടാകണമെന്നും ശുപാർശയിൽ പറയുന്നു. ജില്ലാ ഭരണകൂടത്തിന്‍റെയും പൊലിസിന്‍റെയും യോഗങ്ങള്‍ നടത്തിപ്പ് സംബന്ധിച്ചും ശുപാർശയുണ്ട്. പൂരം അട്ടിമറിയിലെ ഗൂഡാലോചന അന്വേഷിക്കുന്ന ക്രൈം ബ്രാഞ്ച് അന്വേഷണ അന്തിമഘട്ടത്തിലാണ്. ഡിജിപിയുടെ അന്വേഷണം ആരംഭിച്ചിട്ടില്ല.

പൂരം കലക്കൽ; മൊഴിയെടുക്കൽ തുടങ്ങി, മുൻ സിറ്റി പൊലീസ് കമ്മീഷണർക്കെതിരെ മെഡിക്കൽ സംഘത്തിൻ്റെ മൊഴി

അഞ്ചൽ കൊലക്കേസിൽ ഞെട്ടിക്കുന്ന വിവരങ്ങൾ: യുവതിയെയും കുഞ്ഞുങ്ങളെയും കൊന്നത് രണ്ടാംപ്രതി രാജേഷ്, മൊഴി പുറത്ത്",right
"തൊഴിലാളികളോട് ഇടത് സര്‍ക്കാരിന് പുച്ഛം; സമരപോരാട്ടങ്ങള്‍ക്ക് പിന്തുണ നല്‍കി കോണ്‍ഗ്രസ്‌ ന്യായമായ ആവശ്യങ്ങള്‍ ഉന്നയിച്ച് സെക്രട്ടേറിയറ്റിന് മുന്നില്‍ രാപ്പകല്‍ സമരം നടത്തുന്ന ആശാവര്‍ക്കര്‍മാര്‍ തിരികെ ജോലിക്ക് പ്രവേശിച്ചിക്കണമെന്നും അല്ലെങ്കില്‍ പകരം ആളെ നിയമിക്കുമെന്നും ഭീഷണപ്പെടുത്തി സര്‍ക്കാര്‍ ഇറക്കിയ സര്‍ക്കുലര്‍ സംസ്ഥാനത്തെ എല്ലാ തദ്ദേശസ്വയംഭരണ സ്ഥാപനങ്ങളുടെ ഓഫീസിന് മുന്നിലും കത്തിച്ച് കോണ്‍ഗ്രസ് പ്രതിഷേധിക്കുമെന്ന് കെപിസിസി സംഘടനാ ചുമതലയുള്ള ജനറല്‍ സെക്രട്ടറി എം.ലിജു വ്യക്തമാക്കി.

ഫെബ്രുവരി 27 വ്യാഴാഴ്ച രാവിലെ എല്ലാ മണ്ഡലം കോണ്‍ഗ്രസ് കമ്മിറ്റികളുടെ നേതൃത്വത്തിലും എല്ലാ പഞ്ചായത്ത് ഓഫീസിന് മുന്നിലും ഈ സര്‍ക്കുലര്‍ കത്തിച്ച് പ്രതിഷേധിക്കും. മഹിളാ കോണ്‍ഗ്രസ് പ്രവര്‍ത്തകരും പങ്കെടുക്കും. മാര്‍ച്ച് 3തിങ്കളാഴ്ച ഡിസിസികളുടെ നേതൃത്വത്തില്‍ തിരുവനന്തപുരത്ത് സെക്രട്ടേറിയറ്റിലേക്കും മറ്റുജില്ലകളില്‍ കളക്ട്രേറ്റുകളിലേക്കും പ്രതിഷേധ പ്രകടനവും നടത്തും.

ന്യായമായ ആവശ്യങ്ങള്‍ ഉന്നയിച്ച് സമരം ചെയ്യുന്ന ആശാവര്‍ക്കര്‍മാരെ ജോലിയില്‍ നിന്ന് ഒഴിവാക്കി തല്‍സ്ഥാനത്ത് സിപിഎം അനുഭാവികളെ നിയമിക്കാനാണ് സര്‍ക്കാര്‍ ശ്രമിക്കുന്നത്.ആശാവര്‍ക്കര്‍മാരുടെ ഓണറേറിയം വര്‍ധനവ്, മുടങ്ങിക്കിടക്കുന്ന തുച്ഛമായ ഓണറേറിയവും ഇന്‍സെന്റീവും നല്‍കുക, വിമരമിക്കല്‍ ആനുകൂല്യങ്ങള്‍ തുടങ്ങിയ ന്യായമായ ആവശ്യങ്ങള്‍ അംഗീകരിക്കാതെ അവരെ അധിക്ഷേപിച്ചും ഭീഷണിപ്പെടുത്തിയും സമരം അവസാനിപ്പിക്കാമെന്ന് കരുതണ്ട.ആ നടപടിയെ എന്തുവില കൊടുത്തും കോണ്‍ഗ്രസ് ചെറുക്കും. പി.എസ്.സി ചെയര്‍മാനും അംഗങ്ങള്‍ക്കും സര്‍ക്കാര്‍ അഭിഭാഷകര്‍ക്കും ശമ്പള വര്‍ധനവും ഡല്‍ഹിയിലെ കേരള പ്രതിനിധിക്ക് വാര്‍ഷിക യാത്രാ ബത്തയും വര്‍ധിപ്പിച്ച സര്‍ക്കാര്‍ അതിജീവന സമരം നടത്തുന്ന ആശാവര്‍ക്കര്‍മാരെ കണ്ടില്ലെന്ന് നടിക്കുകയാണ്.

ജീവിതച്ചെലവ് വര്‍ധിച്ച ഈ സാഹചര്യത്തില്‍ 7000 രൂപ ഓണറേറിയത്തിന് എങ്ങനെയാണ് ഒരു കുടുംബം പലരുക എന്ന ചോദ്യമാണ് ആശാവര്‍ക്കര്‍മാര്‍ ഉയര്‍ത്തുന്നത് ? ന്യായമായ ഈ ചോദ്യത്തിന് ഉത്തരം നാല്‍കാതെയും ആശാവര്‍ക്കര്‍മാരുടെ സമരത്തിന് രമ്യമായ പരിഹാരം കാണാതെയുമാണ് അവരെ സര്‍ക്കാര്‍ സര്‍ക്കുലര്‍ ഇറക്കി ഭീഷണിപ്പെടുത്തുന്നത്.അവരോട് ചര്‍ച്ചയ്ക്ക് പോലും തയ്യാറാകാത്തത് തെറ്റായ സമീപനമാണ്.തൊഴിലാളികളോടും സമരങ്ങളോടും ഇടതുപക്ഷ സര്‍ക്കാരിനും സിപിഎമ്മിനും പുച്ഛം മാത്രമാണ്.ആശാവര്‍ക്കര്‍മാരുടെ ന്യായമായ ആവശ്യങ്ങള്‍ നേടിയെടുക്കുന്നത് വരെയുള്ള അവരുടെ സമരപോരാട്ടങ്ങള്‍ക്ക് എല്ലാ പിന്തുണയും നല്‍കി കോണ്‍ഗ്രസ് ഒപ്പമുണ്ടാകുമെന്നും കൂട്ടിച്ചേർത്തു,

ആശാവര്‍ക്കര്‍മാര്‍ക്ക് ഐക്യദാര്‍ഢ്യം പ്രഖ്യാപിച്ച് ഫെബ്രുവരി 24ന് മണ്ഡലം കോണ്‍ഗ്രസ് കമ്മിറ്റികളുടെ നേതൃത്വത്തില്‍ സംസ്ഥാന വ്യാപകമായി തീപ്പന്തം കൊളുത്തി പ്രതിഷേധ പ്രകടനം നടത്തിയിരുന്നു. കെപിസിസി പ്രസിഡന്‍റ് കെ.സുധാകരന്‍ ആശാവര്‍ക്കര്‍മാരെ സന്ദര്‍ശിച്ച ശേഷം സമരത്തിന് പൂര്‍ണ്ണ പിന്തുണ പ്രഖ്യാപിച്ചിരുന്നു. അതിന്‍റെ ഭാഗമായാണ് തുടര്‍ച്ചയായ പ്രക്ഷോഭ പരിപാടികള്‍ സംഘടിപ്പിച്ച് അവര്‍ക്കുള്ള പിന്തുണ കോണ്‍ഗ്രസ് പ്രകടിപ്പിക്കുന്നത്.",right
"ഹിന്ദുക്കൾക്കെതിരായ അക്രമത്തിൽ നിലപാട് വ്യക്തമാക്കണമെന്ന് ഇന്ത്യ; ആഭ്യന്തര വിഷയങ്ങളിൽ ഇടപെടരുതെന്ന് ബംഗ്ലാദേശ് -          - ദില്ലി: ഹിന്ദുക്കൾക്കെതിരായ അക്രമത്തിൽ ബംഗ്ലാദേശ് നിലപാട് വ്യക്തമായി പറയണമെന്ന് ഇന്ത്യ. ബംഗ്ലാദേശ് സന്ദ‍ർശനത്തിനിടെ രാജ്യത്തെ ഇടക്കാല ഭരണാധികാരി മുഹമ്മദ് യൂനുസിനെ കണ്ട വിദേശകാര്യ സെക്രട്ടറി വിക്രം മിസ്രിയാണ് ഇക്കാര്യം ആവശ്യപ്പെട്ടത്. രാജ്യത്ത് അക്രമം തുടരുന്നത് മേഖലയിൽ അസ്ഥിരത ഉണ്ടാക്കുമെന്നും ബംഗ്ലാദേശ് ക്രിയാത്മക സമീപനം സ്വീകരിക്കണമെന്നും ഇന്ത്യ ആവശ്യപ്പെട്ടു.

അതേസമയം മുൻ പ്രധാനമന്ത്രി ഷെയ്‌ഖ് ഹസീനയ്ക്ക് അഭയം നൽകിയതിൽ ഇന്ത്യയോടുള്ള അതൃപ്‌തി മുഹമ്മദ് യൂനുസ് വിക്രം മിസ്രിയെ അറിയിച്ചു. തങ്ങളുടെ ആഭ്യന്തര കാര്യങ്ങളിൽ ഇന്ത്യ ഇടപെടരുതെന്നും യൂനുസ് പറഞ്ഞതായാണ് റിപ്പോർട്ടുകൾ. ഇന്നലെയാണ് ബം​ഗ്ലാദേശിലെ താത്കാലിക സർക്കാറിന്റെ തലവൻ മുഹമ്മദ് യൂനുസുമായി ഇന്ത്യൻ വിദേശകാര്യ സെക്രട്ടറി വിക്രം മിസ്രി കൂടിക്കാഴ്ച നടത്തിയത്. രാജ്യത്ത് ന്യൂനപക്ഷങ്ങൾക്കെതിരായും ആരാധനാലയങ്ങൾക്കെതിരായും നടക്കുന്ന അക്രമങ്ങളും, സന്ന്യാസിമാർക്കെതിരായ നടപടികളും സംബന്ധിച്ച ഇന്ത്യയുടെ ആശങ്ക വിദേശകാര്യ സെക്രട്ടറി മുഹമ്മദ് യൂനുസിനെ അറിയിച്ചിരുന്നു. പിന്നാലെ സന്ദർശനം പൂർത്തിയാക്കി വിക്രം മിസ്രി ദില്ലിക്ക് മടങ്ങുകയും ചെയ്തു.",right
"എക്സൈസ്  സിപിഎമ്മിന്‍റെ  കറവ പശു , കേരളത്തിന്‍റെ  വാതായനങ്ങൾ മദ്യക്കമ്പനികൾക്ക് തുറന്നുകൊടുത്തു: ചെന്നിത്തല -      - തൃശ്ശൂര്‍: പാലക്കാട് മദ്യനിര്‍മാണ യൂണിറ്റിന് അനുമതി നല്‍കിയ മന്ത്രിസഭ തീരുമാനത്തിനെതിരെ രമേശ് ചെന്നിത്തല രംഗത്ത്.എക്സൈസ്  വകുപ്പ് സി.പി.എമ്മിന്‍റെ  കറവപശുവാണ്.1999 ൽ ഡിസ്റ്റലറിയും ബ്രൂവറിയും അനുവദിക്കരുതെന്ന് നിയമം പാസാക്കി.കഞ്ചിക്കോട് ബോട്ട് ലിങ് പ്ലാൻ്റും ഡിസ്റ്റലറിയും തുടങ്ങാൻ മന്ത്രിസഭ അംഗീകാരം നല്‍കി.കുത്തക കമ്പനിയ്ക്ക് അനുമതി നൽകി.രാജഭരണ കാലത്ത് പോലും നടക്കാത്തതാണിത്.കേരളത്തിന്‍റെ  വാതായനങ്ങൾ മദ്യക്കമ്പനികൾക്ക് തുറന്നു കൊടുത്തു.ടെൻഡർ പോലും വിളിക്കാതെയാണ് ഒയാസിസ് കമ്പനിയ്ക്ക് അനുമതി നൽകിയത്.

കുടിക്കാൻ തുള്ളി വെള്ളമില്ലാത്ത സ്ഥലമാണ് കഞ്ചിക്കോട്.വലിയ സമരം ചെയ്തു കൊക്കോള കമ്പനി പൂട്ടിച്ചു.എലപ്പുള്ളി പഞ്ചായത്ത് ഭരിക്കുന്നത് കോൺഗ്രസ് ആണ് ;അവര്‍ അനുമതി നൽകില്ല.പ്രതിവർഷം അഞ്ചു കോടി ലിറ്റർ വെള്ളം കമ്പനിക്ക് വേണം. കേരളത്തിന് ആവശ്യമില്ലാത്ത പദ്ധതിയാണിത്..ഭരണം തീരുംമുമ്പുള്ള കടുംവെട്ടാണ് സി.പി.എമ്മിന്‍റേത്. പദ്ധതിക്കെതിരെ ശക്തമായ നടപടിയുമായി കോൺഗ്രസ് മുന്നോട്ട് പോകുമെന്നും ചെന്നിത്തല പറഞ്ഞു",right
"ആജീവനാന്തവിലക്ക് വേണമോ എന്നു തീരുമാനിക്കേണ്ടത് കോടതിയല്ല, പാര്‍ലമെന്റെന്ന് കേന്ദ്രം കുറ്റവാളികളായ രാഷ്ട്രീയക്കാര്‍ക്ക് തെരഞ്ഞെടുപ്പില്‍ മത്സരിക്കാനുള്ള അയോഗ്യത ആജീവനാന്ത കാലത്തേയ്ക്ക് നീട്ടുന്നത്് സംബന്ധിച്ച തീരുമാനം കോടതിയ്ക്ക് ഏര്‍പ്പെടുത്താനാവില്ലെന്ന് കേന്ദ്രസര്‍ക്കാര്‍. അയോഗ്യതാ കാലയളവ് തീരുമാനിക്കുന്നത് പാര്‍ലമെന്റിന്റെ അധികാര പരിധിയിലുള്ളതാണെന്നും അത് യുക്തിസഹമായി പരിഗണിച്ച് സഭ തീരുമാനമെടുക്കാറുണ്ടെന്നും കേന്ദ്രം പറഞ്ഞു. ക്രിമിനല്‍ കേസുകളില്‍ ശിക്ഷിക്കപ്പെട്ട രാഷ്ട്രീയക്കാരെ തിരഞ്ഞെടുപ്പുകളില്‍ മത്സരിക്കുന്നതില്‍ നിന്ന് ആജീവനാന്തം വിലക്ക് ഏര്‍പ്പെടുത്തണമെന്ന് ആവശ്യപ്പെട്ടുള്ള ഹര്‍ജിയെ എതിര്‍ത്ത് കേന്ദ്ര സര്‍ക്കാര്‍ ബുധനാഴ്ച സുപ്രീം കോടതിയില്‍ സത്യവാങ്മൂലം സമര്‍പ്പിച്ചു. അഭിഭാഷകനായ അശ്വിനി ഉപാധ്യായയാണ് ഹര്‍ജി സമര്‍പ്പിച്ചത്.

അയോഗ്യതയുടെ കാലാവധി നിര്‍ണ്ണയിക്കുന്നത് നിയമനിര്‍മ്മാണ നയത്തിന്റെ പരിധിയില്‍ വരുമെന്ന് സര്‍ക്കാര്‍ അവകാശപ്പെട്ടു. 1951-ലെ ജനപ്രാതിനിധ്യ നിയമത്തിലെ സെക്ഷന്‍ 8, 9 എന്നിവയുടെ ഭരണഘടനാ സാധുതയെ ചോദ്യം ചെയതാണ് അഭിഭാഷകയായ അശ്വിനി ഉപാധ്യായ 2016-ല്‍ ഹര്‍ജി സമര്‍പ്പിച്ചത്. സെക്ഷന്‍ 8 അനുസരിച്ച്, കുറ്റകൃത്യങ്ങളില്‍ ശിക്ഷിക്കപ്പെട്ട ഒരാള്‍ ജയില്‍ ശിക്ഷ പൂര്‍ത്തിയാക്കിയതിന് ശേഷം ആറ് വര്‍ഷത്തേക്ക് മത്സരിക്കാന്‍ കഴിയില്ല. അതുപോലെ, അഴിമതിക്കേസിലോ വഞ്ചനാ കേസിലോ പിരിച്ചുവിടപ്പെട്ട പൊതുപ്രവര്‍ത്തകരെ അഞ്ച് വര്‍ഷത്തേക്ക് മത്സരത്തില്‍ നിന്ന് വിലക്കണമെന്ന് സെക്ഷന്‍ 9 വ്യവസ്ഥ ചെയ്യുന്നു. അത്തരം അയോഗ്യതകള്‍ ആജീവനാന്ത വിലക്കായി നീട്ടണമെന്നാണ് ഹര്‍ജിക്കാരിയുടെ വാദം.

1951 ലെ ജനപ്രാതിനിധ്യ നിയമത്തിലെ സെക്ഷന്‍ 8 ലെ എല്ലാ ഉപവകുപ്പുകളിലും ‘ആറ് വര്‍ഷം’ എന്നതിന് പകരം ‘ആജീവനാന്തം’ എന്ന വാക്ക് ഉപയോഗിക്കണമെന്നാണ് ഹര്‍ജിക്കാരന്റെ വാദം. എന്നാല്‍ ഇത് നിയമം തിരുത്തിയെഴുതുന്നതിന് തുല്യമായിരിക്കുമെന്നാണ് കേന്ദ്രനിലപാട്. അത്തരമൊരു സമീപനം ജുഡീഷ്യറിയില്‍ അംഗീകരിക്കപ്പെട്ടിട്ടില്ലെന്ന് സര്‍ക്കാര്‍ പറഞ്ഞു. ഇത് ഭരണഘടനാ നിയമത്തിന്റെ ഏതെങ്കിലും തത്വങ്ങളുമായി പൊരുത്തപ്പെടുന്നില്ലെന്നും കേന്ദ്രം പറഞ്ഞു.",right
"മുഖത്ത് മുളകുപൊടി എറിഞ്ഞു; പാലക്കാട് വൃദ്ധ ദമ്പതികളെ വെട്ടിപരിക്കേൽപ്പിച്ച കേസിൽ മരുമകൻ പിടിയിൽ പാലക്കാട് പിരായിരിയിൽ ഭാര്യയുടെ മാതാപിതാക്കളെ വെട്ടി പരിക്കേൽപ്പിച്ച കേസിലെ പ്രതി പിടിയിൽ. മേപ്പറമ്പ് സ്വദേശി റിനോയ് തോമസ് ആണ് പിടിയിലായത്. അതിക്രമത്തിന് ശേഷം 14 വയസുള്ള കുട്ടിയുമായി ഇയാൾ ഒളിവിലായിരുന്നു. മംഗലാപുരത്ത് നിന്നാണ് ഇയാളെ പൊലീസ് പിടികൂടിയത്. ബന്ധുക്കളുടെ മൊബൈൽ ഫോൺ കേന്ദ്രീകരിച്ച് നടത്തിയ അന്വേഷണത്തിലാണ് പ്രതി പിടിയിലായത്.

കുടുംബ വഴക്കിനെ തുടർന്ന് വൃദ്ധ ദമ്പതികളുടെ മുഖത്ത് മുളകുപൊടി എറിഞ്ഞ് മരുമകൻ റിനോയ് വെട്ടിപ്പരിക്കേൽപ്പിച്ചു. പിരായിരി കൊടുന്തിരപ്പുള്ളി തരവത്തുപടി ടെറി (71), ഭാര്യ മോളി (65) എന്നിവർക്കാണ് വെട്ടേറ്റത്. ഭാര്യ രേഷ്മ റിനോയുമായുള്ള വിവാഹ ബന്ധം വേർപ്പെടുത്തുന്നതിനായി വിവാഹമോചന കേസ് ഫയൽ ചെയ്തിട്ടുണ്ട്. ഇതിന് ശേഷം റിനോയ് സ്ഥിരമായി വധഭീഷണി ഉയർത്തിയിരുന്നു. ഗാർഹിക പീഡനത്തിന് കേസ് ഫയൽ ചെയ്ത് രേഷ്മ തിരിച്ചു വന്ന സമയത്താണ് വീടിനുള്ളിൽ പരിക്കേറ്റ നിലയിൽ മാതാപിതാക്കളെ കണ്ടെത്തിയത്. നാട്ടുകാരും പൊലീസുംചേർന്ന് ഇരുവരെയും ജില്ലാ ആശുപത്രിയിൽ എത്തിച്ചു. ഗുരുതര പരിക്കേറ്റ മോളിയെ വിദഗ്ധ ചികിത്സയ്‌ക്കായി തൃശൂർ മെഡിക്കൽ കോളേജ്‌ ആശുപത്രിയിലേക്ക്‌ മാറ്റി. മോളിക്ക് കഴുത്തിലും മുതുകിലുമായി നിരവധി വെട്ടേറ്റിട്ടുണ്ട്. ടെറിക്ക് മുതുകിലും വയറിലുമാണ് വെട്ടേറ്റത്.",left
"Nationalബിജെപി വിട്ട നടി രഞ്ജന നാച്ചിയാര്‍ വിജയിയുടെ പാര്‍ട്ടിയില്‍എട്ട് വര്‍ഷമായി രഞ്ജന ബിജെപിയില്‍ പ്രവത്തിച്ചുവരികയാണ് ചെന്നൈ: ബിജെപി വിട്ട നടി രഞ്ജന നാച്ചിയാര്‍ വിജയിയുടെ തമിഴക വെട്രി കഴകത്തില്‍ ചേര്‍ന്നു. ഹിന്ദി അടിച്ചേല്‍പ്പിക്കാനുള്ള നീക്കമടക്കം ബിജെപിയുടെ നയങ്ങളില്‍ അതൃപ്തി പരസ്യമാക്കിയാണ് രഞ്ജന പാര്‍ട്ടി വിട്ടത്. എട്ട് വര്‍ഷമായി രഞ്ജന ബിജെപിയില്‍ പ്രവത്തിച്ചുവരികയാണ്.

മഹാബലിപുരത്തെ സ്വകാര്യ റിസോര്‍ട്ടില്‍ സംഘടിപ്പിച്ച തമിഴക വെട്രികഴകത്തിന്റെ ഒന്നാം വാര്‍ഷികത്തില്‍ രഞ്ജന പങ്കെടുത്തു. അടുത്ത എംജിആര്‍ എന്നാണ് വിജയിയെ രഞ്ജന അഭിസംബോധന ചെയ്തത്. ദേശീയതയെയും ദ്രാവിഡ നയങ്ങളെയും ഒന്നിച്ചുചേര്‍ത്തുള്ള വിജയുടെ രാഷ്ട്രീയ നയം തന്നില്‍ ആഴത്തില്‍ സ്വാധീനിച്ചെന്നും തന്റെ രാഷ്ട്രീയ ഭാവിക്ക് അനുയോജ്യമായ പാര്‍ട്ടിയായി ടിവികെയെ കാണുന്നുവെന്നും രഞ്ജന പറഞ്ഞു. വിജയ് തമിഴ്‌നാടിന്റെ ഏറ്റവും വലിയ പ്രതീക്ഷയാണെന്നും നടി കൂട്ടിച്ചേര്‍ത്തു.

ത്രിഭാഷ നയത്തെ രൂക്ഷമായി എതിര്‍ത്തുകൊണ്ടാണ് രഞ്ജന ബിജെപിക്ക് രാജിക്കത്ത് കൈമാറിയത്. ഒരു തമിഴ് വനിതയെന്ന നിലയ്ക്ക് ത്രിഭാഷ നയം നടപ്പാക്കുന്നതിനെ തനിക്ക് അംഗീകരിക്കാന്‍ കഴിയില്ലെന്ന് രഞ്ജന കത്തിലൂടെ അറിയിച്ചു.

Content Highlights: Tamil Actor Quits BJP Joins Vijay's TVK",left
"Keralaകോൺ​ഗ്രസിൽ ​ഗ്രൂപ്പുകൾ സജീവമാകുന്നു, യുവ നേതാക്കളെ ഒപ്പം നിർത്താൻ സതീശൻ; ചെന്നിത്തലയും കെ സിയും കളത്തിൽസ്വന്തം ​ഗ്രൂപ്പിലേക്ക് ആളെ കൂട്ടാനുളള ഓട്ടപ്പാച്ചിലിലാണ് നേതാക്കൾ തിരുവനന്തപുരം: ഒരു ഇടവേളയ്ക്ക് ശേഷം കോൺ​ഗ്രസിൽ ​ഗ്രൂപ്പുകൾ സജീവമാകുന്നു. ഓരോ ​ഗ്രൂപ്പും പ്രാദേശിക നേതാക്കളടക്കമുളള പ്രവർത്തകരെ ഒപ്പം നിർത്താനായി നീക്കം നടത്തുന്നുണ്ടെന്നാണ് വിവരം. പ്രതിപ​ക്ഷ നേതാവ് വി ഡി സതീശൻ, കെ സി വേണു​ഗോപാൽ ​ഗ്രൂപ്പ്, രമേശ് ചെന്നിത്തല എന്നിവർ ഇതിനായി പ്രവർത്തനം തുടങ്ങി. കൂടാതെ 'എ' ​ഗ്രൂപ്പും പതിയെ സജീവമാകാനുളള നീക്കത്തിലാണ്.

നേതൃത്വം പിടിക്കാനുളള ശ്രമത്തിന്റെ ഭാ​ഗമായാണ് കോൺ​ഗ്രസിലെ ​ഗ്രൂപ്പ് സമവാക്യങ്ങൾ മാറി മറിയുന്നതെന്നാണ് വിലയിരുത്തൽ. ​ഗ്രൂപ്പിലേക്ക് ആളെ കൂട്ടാനുളള ഓട്ടപ്പാച്ചിലിലാണ് നേതാക്കൾ. യുവ നേതാക്കളിലാണ് വി ഡി സതീശന്റെ നോട്ടം. ഇടവേളയ്ക്ക് ശേഷം സജീവമായ രമേശ് ചെന്നിത്തലക്ക് കൂടുതൽ പിന്തുണ ലഭിക്കുന്നുവെന്ന വിലയിരുത്തൽ കോൺ​ഗ്രസിനകത്തുണ്ട്. കെ സി വേണു​ഗോപാലിന്റെ ​ഗ്രൂപ്പ് കേരളത്തിൽ കൂടുതൽ ശക്തി പ്രാപിക്കുന്ന സാഹചര്യവുമുണ്ട്.

അതേസമയം കെപിസിസി അധ്യക്ഷ പദവിയിൽ കെ സുധാകരനും പിടിമുറുക്കിയിട്ടുണ്ട്. പാർട്ടി ക്യാമ്പുകളും കുടുംബ സം​ഗമങ്ങളും സം​ഘടിപ്പിച്ചുകൊണ്ട് പാർട്ടി സംവിധാനത്തെ കൂടുതൽ കെട്ടുറപ്പോടെ കൊണ്ടുപോകാൻ കെ സുധാകരൻ ശ്രമിക്കുന്നുണ്ട്. ഇത് വഴി തന്റെ പദവി നിലനിർത്താൻ സാധിക്കുമെന്ന വിലയിരുത്തലിലാണ് അദ്ദേഹം.

കോൺ​ഗ്രസിലെ നേതാക്കള്‍ക്കിടയിലെ തര്‍ക്കത്തില്‍ അതൃപ്തി അറിയിച്ച് മുസ്‌ലിം ലീ​ഗ് രംഗത്തെത്തിയിട്ടുണ്ട്. യുഡിഎഫിലെ മറ്റ് ഘടകകക്ഷികളുടെ പിന്തുണയോടെ നേരിട്ട് നേതാക്കളെ കണ്ട് ഇക്കാര്യത്തിൽ പരാതി അറിയിക്കാനാണ് ലീഗിന്റെ നീക്കം. ഇതിലൂടെ പ്രശ്‌നങ്ങള്‍ അടിയന്തിരമായി പരിഹരിക്കാമെന്ന് ലീഗ് കരുതുന്നത്. കോണ്‍ഗ്രസ് നേതാക്കള്‍ക്കിടയിലെ ഭിന്നതയില്‍ ഹൈക്കമാന്‍ഡിനും അതൃപ്തിയുണ്ട്. കെപിസിസി അധ്യക്ഷന്‍ കെ സുധാകരനും പ്രതിപക്ഷ നേതാവ് വി ഡി സതീശനും ഇടയില്‍ തര്‍ക്കം രൂക്ഷമെന്നാണ് വിലയിരുത്തല്‍. ഡല്‍ഹിയില്‍ നിന്നും തിരിച്ചെത്തിയ ശേഷം ദീപാദാസ് മുന്‍ഷി സമവായ ചര്‍ച്ചകള്‍ തുടരും. വിഡി സതീശനും കെ സുധാകരനും സംയുക്ത വാര്‍ത്താസമ്മേളനം ഉപേക്ഷിച്ചതില്‍ ഹൈക്കമാന്‍ഡിന് അതൃപ്തിയുണ്ട്. ഹൈക്കമാന്‍ഡ് നിര്‍ദേശങ്ങള്‍ നേതാക്കള്‍ അവഗണിക്കുന്നുവെന്നാണ് വിവരം.

Content Highlights: Groups active in Congress, VD Satheesan to keep young leaders together also Chennithala and KC in the field",left
"പക്ഷിപ്പനി ഭീതി: കുമരകം പക്ഷിസങ്കേതം അടച്ചു        കോട്ടയം: പക്ഷിപ്പനി ഭീതിയെത്തുടര്‍ന്ന് കുമരകം പക്ഷിസങ്കേതം അടച്ചു.  കുമരകത്ത്  ഇറച്ചിക്കോഴികളിലും പക്ഷിപ്പനിബാധ കണ്ടെത്തി. കോഴി ഫാമുകളില്‍ വളര്‍ത്തുന്നവയിലാണ് വൈറസ്ബാധ കണ്ടെത്തിയത്. ഇതിനിടെ കുമരകം പക്ഷിസങ്കേതത്തിലെ തീപ്പൊരിക്കണ്ണന്‍, നീലക്കോഴി എന്നീ ഇനങ്ങളില്‍പ്പെട്ട പക്ഷികള്‍ക്ക് രോഗബാധയുള്ളതായി കണ്ടെത്തിയിട്ടുണ്ട്.

ദേശാടനപ്പക്ഷികളില്‍നിന്നാണ് പനിപടര്‍ന്നതെന്നാണ് സൂചന. പക്ഷിസങ്കേതത്തിലെ മറ്റ് പക്ഷികളിലേക്കും രോഗം പടര്‍ന്നേക്കുമെന്ന ആശങ്കയുണ്ട്.  പക്ഷിസങ്കേതത്തിലെ ദേശാടനകിളികള്‍ ചേക്കേറുന്ന മരങ്ങളുടെ കൊമ്പുകള്‍വെട്ടി ഉയരം കുറയ്ക്കാനും നിര്‍ദ്ദേശമുണ്ട്.

കുമരകം പക്ഷിസങ്കേതത്തില്‍ 88 ഇനം പക്ഷികളുണ്ടെന്നാണ് പക്ഷി നിരീക്ഷകര്‍ കണ്ടെത്തിയിട്ടുള്ളത്. ഇവയില്‍ ഏറെ പക്ഷികളും പാടശേഖരങ്ങളിലാണ് ഇരതേടാന്‍ എത്തുന്നത്. താറാവിന്‍കൂട്ടങ്ങളും ഈ പാടങ്ങളിലാണ് ഇരതേടുന്നത്. രോഗബാധിതരായ താറാവുകളില്‍നിന്നും ദേശാടനപക്ഷികളിലേക്കും രോഗം ബാധിക്കാന്‍ സാധ്യതയുണ്ട്.

കവണാറ്റിന്‍കരയിലെ പക്ഷിസങ്കേതത്തിലും പാതിരാമണലിലുമാണ് പക്ഷിക്കൂട്ടങ്ങള്‍ ചേക്കേറുന്നത്. പക്ഷിപ്പനി ബാധയുണ്ടായാല്‍ കുമരകത്തെ വിനോദസഞ്ചാരത്തിന്റെ മുഖ്യ ആകര്‍ഷണകേന്ദ്രമായ പക്ഷിസങ്കേതം പക്ഷിരഹിതമായി മാറുമെന്ന ആശങ്കയും ഉയരുന്നു.
ജില്ലയില്‍ കുമരകത്തിന് പുറമെ തലയാഴം, വെച്ചൂര്‍, അയ്മനം  പഞ്ചായത്തുകളില്‍  പക്ഷിപ്പനി സ്ഥിരീകരിച്ചിട്ടുണ്ട്. ആയിരക്കണക്കിന് താറാവുകള്‍ക്കാണ് പക്ഷിപ്പനി ബാധയുള്ളത്. രോഗബാധ കണ്ടെത്തിയിട്ടുള്ള സ്ഥലത്തിന്റെ ഒരുകിലോമീറ്റര്‍ ചുറ്റളവിലുള്ള വളര്‍ത്തുപക്ഷികളെ കൊല്ലണമെന്ന് മൃഗസംരക്ഷണവകുപ്പ് അധികൃതര്‍ പറയുന്നു.
    
</>
</>",right
"ബലാത്സംഗം: മുലായത്തിന്റെ പ്രസ്താവന വീണ്ടും വിവാദമാകുന്ന        ലക്‌നൗ: കൂട്ടബലാത്സംഗം പ്രായോഗികമായ കാര്യമല്ലെന്ന സമാജ്‌വാദി പാര്‍ട്ടി നേതാവ് മുലായം സിങിന്റെ പ്രസ്താവന വിവാദമാകുന്നു.

നേരത്തേ ബലാത്സംഗത്തിന് വധ ശിക്ഷ നല്‍കണമെന്ന വാദത്തെ എതിര്‍ത്ത് ആണ്‍കുട്ടികളുടെ ചെറിയ പിഴവിനു തൂക്കിലേറ്റരുതെന്ന മുലായത്തിന്റെ പ്രസ്താവനപോലെ ഇതും കടുത്ത വിമര്‍ശനങ്ങള്‍ക്കിടവരുത്തിയിരിക്കുകയാണ്.
യുപിയില്‍ സമാജ്‌വാദി പാര്‍ട്ടി ഭരണത്തില്‍ ബലാത്സംഗ സംഭവങ്ങളും മറ്റു സ്ത്രീ പീഡനങ്ങളും വര്‍ദ്ധിച്ചുവരവേയാണ് മുലായത്തിന്റെ ഈ പ്രസ്താവന.

ബലാത്സംഗം ഒരാള്‍ ചെയ്യുന്നു, പക്ഷേ, കേസില്‍ മൂന്നും നാലും പേര്‍ പ്രതിയാക്കപ്പെടുന്നു. നാലുപേര്‍ ചേര്‍ന്ന് ബലാത്സംഗം നടപ്പുള്ള കാര്യമല്ലാതായിട്ടുപോലും.... മുലായം ഒരു യോഗത്തില്‍ പ്രസ്താവിച്ചു.

സംസ്ഥാന സര്‍ക്കാര്‍ സൗജന്യമായി ഇ റിക്ഷകള്‍ വിതരണം ചെയ്യുന്ന പരിപാടിയിലാണ് മുലായം ഇതു പറഞ്ഞത്. യുപിയിലെ ജനസംഖ്യ 21 കോടിയാണ്, മധ്യപ്രദേശില്‍ ആറും. മധ്യപ്രദേശില്‍ ബലാത്സംഗത്തിന്റെ എണ്ണം 9.8 ശതമാനമാണ്, യുപിയില്‍ വെറും രണ്ടും. ദല്‍ഹിയെക്കുറിച്ച് ചോദിക്കരുത്, ഞാന്‍ അവിടെയാണ് താമസിക്കുന്നത്. എനിക്കറിയാം എന്താണു സംഭവിക്കു
ന്നതെന്ന്. ഇവിടെയാണ് ഏറ്റവും കുറവ്.

ഒരാള്‍ ബലാത്സംഗം ചെയ്യുന്നു, നാലുപേര്‍ പ്രതികളാകുന്നു. അങ്ങനെ നടക്കുമോ, അതു പ്രായോഗികമാണോ, മുലായം ചോദിച്ചു.
    
</>
</>",right
"Keralaചായയ്ക്ക് കടുപ്പമേറാന്‍ വ്യാജ തേയിലപ്പൊടി; റിപ്പോര്‍ട്ടര്‍ കണ്ടെത്തല്‍ ശരിവെച്ച് ഭക്ഷ്യ സുരക്ഷാ വകുപ്പ്കൂനൂരില്‍ നിന്നും റിപ്പോര്‍ട്ടര്‍ സംഘത്തിന് ലഭിച്ച തേയില പൊടി ലാബില്‍ പരിശോധിച്ചപ്പോള്‍ മാരക രാസ പദാര്‍ത്ഥങ്ങള്‍ കണ്ടെത്തിയിരുന്നു മലപ്പുറം: കേരളത്തിലേക്ക് വന്‍തോതില്‍ മാരകമായ രാസവസ്തുക്കള്‍ ചേര്‍ത്ത തേയിലപ്പൊടി എത്തിക്കുന്നുവെന്ന റിപ്പോര്‍ട്ടര്‍ ടി വി അന്വേഷണത്തിലെ കണ്ടെത്തല്‍ ശരിവെച്ച് ഭക്ഷ്യ സുരക്ഷാ വകുപ്പ്. തമിഴ്‌നാട്ടിലെ കൂനൂരില്‍ നിന്നാണ് കേരളത്തിലേക്ക് വ്യാപകമായി വ്യാജ തേയില കൊണ്ടുവരുന്നതെന്ന് മലപ്പുറം തിരൂര്‍ ഭക്ഷ്യ സുരക്ഷ ഓഫീസര്‍ എം എന്‍ ഷംസിയ പറഞ്ഞു. തിരൂരില്‍ നിന്ന് നേരത്തെ പിടികൂടിയ വ്യാജ തേയില കൂനൂരില്‍ നിന്നും എത്തിച്ചതാണെന്നും തട്ടുകടകള്‍ കേന്ദ്രീകരിച്ചുള്ള ഇവയുടെ വിതരണം ഇപ്പോള്‍ പൂര്‍ണമായും അവസാനിപ്പിച്ചിട്ടുണ്ടെന്നും ഷംസിയ പറഞ്ഞു.

കൂനൂരില്‍ നിന്നും റിപ്പോര്‍ട്ടര്‍ സംഘത്തിന് ലഭിച്ച തേയില പൊടി ലാബില്‍ പരിശോധിച്ചപ്പോള്‍ മാരക രാസ പദാര്‍ത്ഥങ്ങള്‍ കണ്ടെത്തിയിരുന്നു. വസ്ത്രങ്ങള്‍ക്ക് നിറം കൂട്ടാന്‍ ചേര്‍ക്കുന്ന Karmoxin, Sunset yellow, Tartrazin എന്നിവയാണ് തേയിലപ്പൊടിയില്‍ കണ്ടെത്തിയത്. എല്ലാ തട്ടുകടകള്‍ കേന്ദ്രീകരിച്ചും പരിശോധനകള്‍ കര്‍ശനമാക്കാന്‍ നിര്‍ദേശം ലഭിച്ചിട്ടുണ്ടെന്നും ഉദ്യോഗസ്ഥര്‍ പറഞ്ഞു. ചിലരില്‍ അലര്‍ജിക്കും ഹൈപ്പര്‍ ആക്ടിവിറ്റിക്കും അർബുദത്തിനും കാരണമായേക്കാവുന്നതാണ് ചായയുടെ കടുപ്പം വര്‍ധിപ്പിക്കുന്നതിനായി ഉപയോഗിക്കുന്ന ഈ രാസവസ്തുക്കള്‍.

രാസ വസ്തുക്കള്‍ ചേര്‍ത്ത തേയിലപ്പൊടി കേരളത്തില്‍ വിതരണം ചെയ്യുന്ന കേന്ദ്രങ്ങള്‍ക്കെതിരെ അന്വേഷണത്തിന് ഉത്തരവിട്ടിട്ടുണ്ട്. ജില്ലാ കേന്ദ്രങ്ങളില്‍ പരിശോധന നടത്തുമെന്ന് ഭക്ഷ്യ സുരക്ഷാ കമ്മീഷണര്‍ അഫ്സാന പര്‍വീണ്‍ അറിയിച്ചിരുന്നു. തമിഴ്നാട്ടിലെ കൂനൂര്‍ കേന്ദ്രീകരിച്ചാണ് വ്യാപകമായി വ്യാജ തേയിലപ്പൊടി വിതരണം നടക്കുന്നത്. കോയമ്പത്തൂര്‍, സേലം ഭാഗത്ത് നിന്നും വരുന്ന തേയിലപ്പൊടികളിലാണ് ഇത്തരത്തില്‍ രാസവസ്തുക്കള്‍ ചേര്‍ക്കുന്നത്. ഇക്കാര്യം അന്വേഷണം നടത്താന്‍ തമിഴ്നാട് ഭക്ഷ്യസുരക്ഷാ വകുപ്പിനോടും ആവശ്യപ്പെടുമെന്ന് അഫ്സാന പര്‍വീണ്‍ പറഞ്ഞിരുന്നു.

Content Highlights: Fake tea powder arrives from Coonoor itself said food safety department",left
"മുനമ്പം: കരം അടയ്ക്കാനുള്ള സര്‍ക്കാര്‍ സത്യവാങ്മൂലത്തില്‍ അപാകതകള്‍ ഉണ്ടാകരുതെന്ന് വി. ഡി. സതീശന്‍ കൊച്ചി:മുനമ്പം ഭൂമി വിഷയത്തില്‍ കരം അടയ്ക്കാനുള്ള സര്‍ക്കാര്‍ സത്യവാങ്മൂലത്തില്‍ അപാകതകള്‍ ഉണ്ടാകരുതെന്ന് പ്രതിപക്ഷ നേതാവ് വി. ഡി സതീശന്‍. ഹൈക്കോടതിയില്‍ നിന്ന് തിരിച്ചടിയുണ്ടായി രണ്ടു വര്‍ഷമായിട്ടും സര്‍ക്കാര്‍ ഒന്നും ചെയ്തില്ലെന്നും അദ്ദേഹം പറഞ്ഞു. മുനമ്പം ഭൂസംരക്ഷണ സമിതിയുടെ നേതൃത്വത്തില്‍ രാവിലെ പത്തുമണി മുതല്‍ വൈകീട്ട് അഞ്ച് മണി വരെ നിരാഹാര സമരം അനുഷ്ഠിച്ചിരുന്നു. സമരപന്തലില്‍ പ്രത്യാശ ദീപം തെളിയിക്കാനെത്തിയപ്പോഴാണ് പ്രതിപക്ഷ നേതാവ് സംസാരിച്ചത്.

ഇപ്പോള്‍ സര്‍ക്കാര്‍ സത്യവാങ്മൂലം നല്‍കുമെന്ന് പറയുന്നത് കാപട്യം. പ്രതിപക്ഷം അവസരോചിതമായി ഇടപെട്ടതുകൊണ്ടാണ് മുനമ്പം പ്രശ്‌നം വഷളാകാത്തിരുന്നത്. പാണക്കാട് തങ്ങളും ബിഷപ്പുമാരും അവസരത്തിനൊത്ത് ഉയര്‍ന്നു. സംഘപരിവാറിന്‍റെ അജണ്ടയ്ക്ക് സര്‍ക്കാര്‍ കുട പിടിക്കുകയാണ്. മുനമ്പം സന്ദര്‍ശനം ക്രിസ്മസിന് മുന്‍പ് തന്നെ തീരുമാനിച്ചതെന്നും വി. ഡി. സതീശന്‍ പറഞ്ഞു.

മുനമ്പം ഭൂവിഷയത്തില്‍ സമരം നടത്തുന്നവര്‍ക്ക് ആദ്യം പിന്തുണ കൊടുത്തത് തങ്ങളാണെന്ന് നേരത്തെ പ്രതിപക്ഷ നേതാവ് പറഞ്ഞിരുന്നു. റവന്യൂ അവകാശം വാങ്ങി നല്‍കുന്നത് വരെ അവര്‍ക്കൊപ്പമുണ്ടാകുമെന്നും അദ്ദേഹം പറഞ്ഞു. എല്ലാ തീരപ്രദേശത്തും തീരശോഷണം നടന്നുകൊണ്ടിരിക്കുന്നു. കാലാവസ്ഥ വ്യതിയാനം രൂക്ഷമായി. നന്മയുടെ ഭാഗത്താണ് ലത്തീന്‍ സഭ എന്നും നിന്നിട്ടുള്ളതെന്നും ഈ പോരാട്ടം തുടരുക തന്നെ ചെയ്യണമെന്നും വി. ഡി. സതീശന്‍ പറഞ്ഞു.",right
"വിപത് ഭരണം; സമകാലിക കേരള ഭരണംസ്വതന്ത്ര സിവിൽ സമൂഹ ദൃഷ്ടിയിൽ ഒന്ന്
വിപത്- ഭരണം - hazardous government - എന്നത് സമകാലിക കേരളത്തിലെ എതിർ- സിവിൽ സമൂഹത്തിന്റെ പക്ഷത്തുനിന്ന് നിലവിലുള്ള ഭരണത്തെ നോക്കിക്കാണുമ്പോൾ ഉരുത്തിരിഞ്ഞുവരുന്ന സങ്കല്പനമാണ്. ഭരണകൂടത്തോടും പ്രബല രാഷ്ട്രീയസമൂഹത്തോടും മുഖ്യധാരാ സാമുദായിക- സാംസ്കാരിക ശക്തികളോടും വിമർശനപരമായ അകലം പാലിക്കുന്നതിലൂടെ സ്വതന്ത്രനില കാത്തുസൂക്ഷിക്കുന്ന സിവിൽ സമൂഹത്തെയാണ് ഇവിടെ എതിർ- സിവിൽസമൂഹം എന്നു പറയുന്നത്.
വിപത്- ഭരണത്തിലേക്ക് നമ്മെ എത്തിച്ച സാഹചര്യങ്ങൾ നിരവധിയാണ്.
-ഒന്നാമതായി; കേരളത്തിൽ 1990-കളിലും ശേഷവും സർക്കാർകേന്ദ്രിതമായ വികസന സിവിൽ സമൂഹം (കുടുംബശ്രീയിലൂടെ) വ്യാപകമായതോടെ സിവിൽ സമൂഹമെന്ന പരിഗണന അതിനുമാത്രം നൽകുന്ന രീതി ശക്തമായി. ഈ പ്രക്രിയയോടു ബന്ധമില്ലെങ്കിലും, സർക്കാരിനു പുറത്തുള്ള സ്വതന്ത്ര സിവിൽസമൂഹത്തെ ഭരണകൂടത്തിന് അവഗണിക്കാമെന്നും, ക്രമേണ ദ്രോഹിക്കാമെന്നും സ്ഥാപിച്ച രാഷ്ട്രീയപ്രക്രിയയും രൂക്ഷമായി.
-രണ്ടാമത്; ജനകീയ താത്പര്യങ്ങളിൽ നിന്നകന്ന നവലിബറൽ ഭരണസംവിധാനം കൂടുതൽ കൂടുതൽ ഉറച്ചു. ഉദാഹരണത്തിന്, പൊതുജനാരോഗ്യ എഞ്ചിനിയറിങ് എന്ന സങ്കല്പനത്തിനുപകരം ജലഭരണമെന്ന സങ്കല്പനം ആദ്യം വന്നു, ക്രമേണ അതിന്റെ നവലിബറൽമാനം തെളിഞ്ഞു. പ്രകൃതിവിഭവങ്ങളുടെ കണക്കറ്റ ചൂഷണത്തെ ആശ്രയിച്ചുവളരുന്ന ഇരപിടിയൽ മുതലാളിത്തത്തിന് ഇടതുപക്ഷത്തും മാന്യത ലഭിച്ചു. ഈ പ്രക്രിയകൾ ഉരുണ്ടുകൂടി ഉണ്ടായ രാഷ്ട്രീയ സാഹചര്യത്തിൽ, ഒടുവിൽ, ഇന്ന് തീരദേശജനത തീരങ്ങളിൽ നിന്നുതന്നെ ഇരപിടിയൻ മുതലാളിത്തത്തിന്റെ താത്പര്യാർത്ഥം അവിടെ നിന്ന് നിഷ്ക്കാസനം ചെയ്യപ്പെട്ടുകൊണ്ടിരിക്കുന്നു.
പുതിയ കാരണവാധികാരത്തിന്റെ വാഹക ദിവ്യ എന്ന പാർട്ടി സന്തതിയാണ്. അധികാരശ്രേണിയിൽ ഭരണകക്ഷി രാഷ്ട്രീയക്കാർ മുകളിലും ഉദ്യോഗസ്ഥർ താഴെയുമായി നിൽക്കുന്ന ഭരണസംവിധാനത്തിൽ  കീഴ് നില കല്പിക്കപ്പെടുന്ന ഭരണസംവിധാനത്തിൽ പുരുഷാധികാരനിലയിൽ പി.പി. ദിവ്യയാണുണ്ടായിരുന്നത് – അവരുടേത് സ്ത്രീശരീരമാണെങ്കിലും.
-മൂന്നാമത്; കേരള മാതൃകയുടെ രാഷ്ട്രീയചട്ടക്കൂടിനുള്ളിൽത്തന്നെ വായിക്കപ്പെടേണ്ട പുതിയ നൂറ്റാണ്ടിലെ വിഭവ- സമരങ്ങൾ അടിച്ചമർത്തപ്പെട്ടുതുടങ്ങി. വെറും ജനക്ഷേമവിഭവങ്ങൾക്കുപരിയായി ഭൂമിയിന്മേലുള്ള അവകാശങ്ങൾക്കുവേണ്ടി സാമൂഹ്യവിഭാഗങ്ങൾ സർക്കാരിന്മേൽ വിജയകരമായി സമ്മർദ്ദം ചെലുത്തിയ ചരിത്രം കേരള മാതൃകാ നേട്ടങ്ങളുടെ ഭാഗമായിരുന്നു. പക്ഷേ, ഇരുപതാം നൂറ്റാണ്ടി​ന്റെ അവസാന വർഷങ്ങളിലും ഈ നൂറ്റാണ്ടിന്റെ ആദ്യ ദശകങ്ങളിലും മർദ്ദിത ജാതിവിഭാഗങ്ങൾ നടത്തിയ സമരങ്ങൾക്ക് ഈ പരിഗണന നൽകപ്പെട്ടില്ല. നവലിബറൽ ജനക്ഷേമചട്ടക്കൂടിനുള്ളിൽ ലഭിക്കുന്ന തുച്ഛവിഭവങ്ങൾ കൊണ്ട് മർദ്ദിതവിഭാഗങ്ങൾ തൃപ്തിപ്പെട്ടുകൊള്ളണമെന്ന് ഭരണകൂടവും മുഖ്യധാരാ ഇടതുപക്ഷമടക്കമുള്ള പ്രബല രാഷ്ട്രീയസമൂഹവും കരുതുന്നു.
-നാലാമതായി; 1990-കളിലും അതിനുശേഷവും ഇന്ത്യയിലാകെ വളർന്നുപന്തലിച്ച സുരക്ഷാഭരണകൂടം ക്ഷേമത്തെക്കാളധികം സുരക്ഷയിൽ ഊന്നുന്നു. സാംസ്കാരിക ന്യൂനപക്ഷങ്ങളെയും വികസന ന്യൂനപക്ഷങ്ങളെയും ഒരുപോലെ സുരക്ഷാഭീഷണികളായി ചിത്രീകരിക്കുന്നു – ഈ രണ്ടർത്ഥത്തിലും അത് ന്യൂനപക്ഷങ്ങളായ വിഭാഗങ്ങളെ രാക്ഷസവത്ക്കരിക്കുന്നു. ഈ ധാരണകൾ രാഷ്ട്രീയസമൂഹത്തിൽ പടരുന്നു, ഭൂരിപക്ഷ-യാഥാസ്ഥിതിക സിവിൽ സമൂഹ ഇടങ്ങളിൽ ന്യൂനപക്ഷവിരോധത്തെ വളർത്തുന്നു.
-അഞ്ചാമതായി; 1990 കളിലും ശേഷവും കുടുംബശ്രീ എന്ന സർക്കാർകേന്ദ്രിതമായ വികസന സിവിൽ സമൂഹത്തിന് സ്വയംസഹായം വഴി ഉപജീവനം കഴിക്കാൻ പലിശ കുറഞ്ഞ ലോണുകളായാണ് കേരളത്തിൽ ചെറുകിട വായ്പകളുടെ സംസ്കാരത്തിന് കാര്യമായ വേരോട്ടമുണ്ടായതെങ്കിലും, ഇന്ന് ഇതേ ശൃംഖലകൾ ദരിദ്രരെയും താണ ഇടത്തരക്കാരെയും കടുത്ത ഋണമുതലാളിത്തത്തിന്റെ (debt capitalism) പിടിയിലകപ്പെടുത്തിയിരിക്കുകയാണ്. ജനജീവിതനിലവാരത്തെ വളർത്തുമെന്ന അവകാശവാദത്തോടെ നടപ്പാക്കപ്പെട്ട നവലിബറൽ ജനക്ഷേമത്തിന്റെ ദുഷ്ഫലങ്ങൾ പ്രകടമായിക്കൊണ്ടിരിക്കുന്നു. പക്ഷേ അതിന്റെ ഉത്തരവാദിത്വം ഭരണകൂടമോ പുരോഗമന രാഷ്ട്രീയകക്ഷികൾ പോലുമോ ഏറ്റെടുക്കാൻ തയ്യാറല്ല. ഋണമുതലാളിത്തത്തിന്റെ രൂക്ഷത അംഗീകരിക്കപ്പെടുന്നില്ല. അത് മിക്കവാറും അദൃശ്യം പോലുമാണ്.
-ആറാമതായി; മുഖ്യധാരാ രാഷ്ട്രീയകക്ഷികളിൽ ഇന്ത്യൻ ജനാധിപത്യത്തോടു കൂറുള്ളവയുടെ ധാർമിക- രാഷ്ട്രീയ അടിത്തറകൾ വല്ലാതെ ശിഥിലമായിപ്പോയിരിക്കുന്നു. വിപത്- ഭരണം ഏതെങ്കിലും പ്രത്യേക രാഷ്ട്രീയകക്ഷിയുടെ മാത്രം സൃഷ്ടിയോ പ്രശ്നമോ അല്ല. സമീപകാലഭരണത്തിൽ അത് അതിരൂക്ഷമായിരിക്കുന്നുവെന്ന് മാത്രം.
ചുരുക്കിപ്പറഞ്ഞാൽ, നവലിബറൽ ഭരണസംവിധാനം വേരുറച്ചതും നവലിബറൽ പൗരസങ്കല്പങ്ങൾ വ്യാപകമായതും ഇരപിടിയൻ മുതലാളിത്തം പിടിമുറുക്കിയതുമായ കേരളത്തിന്റെ വർത്തമാനകാലത്തിൽ ഭരണം വിപത്-ഭരണമായിരിക്കുന്നു.
രണ്ട്
പൊതുവെ പറഞ്ഞാൽ ലിബറൽ ഭരണസംവിധാനങ്ങളുടെ ലക്ഷ്യം ഭരണകൂട സൂക്ഷ്മദൃഷ്ടിയുടെ പ്രയോഗത്തിലൂടെ ഭരിക്കപ്പെടുന്ന ജനത്തിന്റെ ജൈവപരമായ അതിജീവനത്തെ, തലമുറകളുടെ പുനരുത്പാദനത്തെ, സാധ്യമാക്കുക എന്നതാണ്.
വിപത്-ഭരണം ഈ രീതിയിൽ നിന്ന് ഒരു മാറ്റത്തെ കുറിക്കുന്നു. ഈ ഭരണത്തിൽ ജനാഭിവൃദ്ധിയുടെ ഉറവിടം വിപണിയാണ്, അതിനെ ചലിപ്പിക്കുന്ന മത്സരമാണ്. വിപണിയുടെ മത്സരസംസ്കാരം അതിജീവനശേഷിയെ വളർത്തും, വളരാൻ ‘അർഹത’യുള്ളത് വളർന്നുകൊള്ളും എന്ന വിശ്വാസമാണ് അതിനെ ചലിപ്പിക്കുന്നത്.  വിപണിമത്സരവിജയത്തിന് പ്രാപ്തരായ വിഷയികളെ സൃഷ്ടിക്കുന്ന ഉത്തരവാദിത്വമത്രെ വിപത്-ഭരണം നടത്തുന്ന ഭരണകൂടത്തിന്റേത്. ഈ മത്സരത്തിന്റെ ശരിതെറ്റുകൾ നിർണയിക്കുന്ന നിയമങ്ങൾ, അഥവാ ഭരണചട്ടക്കൂട്, ഒന്നുകിൽ ഇല്ലാതിരിക്കുക, ഉള്ള ഭരണചട്ടക്കൂടുകളെ പ്രയോഗത്തിൽ തത്പരകക്ഷികളായ പ്രബലർക്കായി പരമാവധി അയച്ചുകൊടുക്കുക – ഇതാണ് വിപത്-ഭരണത്തിന്റെ രീതി.
അതായത്, മത്സരത്തെ പിൻതാങ്ങുമ്പോഴും അത് വിനാശകരമാകാതെ നോക്കാനാവശ്യമായ നിയന്ത്രണങ്ങളുടെ ചട്ടക്കൂട് നിർബന്ധമായും ഉണ്ടാകണം, നടപ്പാക്കണം എന്നു നിർദ്ദേശിക്കുന്ന ചില നവലിബറൽ ഭരണമാതൃകകളെക്കാൾ അപകടകരമാണ് വിപത്- ഭരണം. വ്യക്തികളുടെ കണക്കുകൂട്ടലുകൾ സ്വാർത്ഥത്തെ മാത്രം ലക്ഷ്യമാക്കുന്നത് പ്രതീക്ഷിതം മാത്രമാണെന്നും (പ്രകൃതിസഹജം പോലുമാണെന്നും), അത് പൊതുനന്മയെ ബാധിക്കാതെ നോക്കണമെന്നും, പ്രത്യക്ഷസമ്മർദ്ദത്തിലൂടെ അതിനെ തടയുന്നതിനു പകരം ലാഭകരമല്ലാതെയാക്കി നിരുത്സാഹപ്പെടുത്തണമെന്നുമാണ് പല നവലിബറൽ ഭരണസിദ്ധാന്തങ്ങളും ഉപദേശിക്കുന്നത്.
മരിച്ച വ്യക്തി ഇതേ രാഷ്ട്രീയത്തറവാട്ടിലെ ഒരു മാന്യപുരുഷനാണെന്ന വസ്തുത ചോദ്യംചെയ്യാനാവാത്തവിധം പരസ്യമാകുംവരെ ദിവ്യയുടെ അധികാരപ്രയോഗത്തെ അഴിമതിവിരുദ്ധപ്പോരാട്ടമായി മാന്യവത്ക്കരിച്ചവർ അനവധിയായിരുന്നു. പക്ഷേ അതു പുറത്തുവന്നതോടെ ദിവ്യ സ്ത്രീത്വത്തിലേക്ക് നാടുകടത്തപ്പെട്ടു – മുതുകാരണവാധികാരം സ്ത്രീകൾ സ്ഥിരമായി കൈവശംവയ്ക്കാൻ വിപത്-ഭരണം അനുവദിക്കുന്നില്ല.
എന്നാൽ വിപത്- ഭരണം പൊതുനന്മയെ ഹനിക്കുന്ന പ്രവൃത്തികളിൽനിന്ന് വ്യക്തികളെ നിരുത്സാഹപ്പെടുത്തുന്നതുപോലുമില്ലെന്ന് പല സമീപകാല സംഭവങ്ങളും നമ്മെ ബോധ്യപ്പെടുത്തുന്നു. പൊതുനന്മയുടെയും ജനാധിപത്യത്തിന്റെയും ആണിക്കല്ലുകളായ നമ്മുടെ പൊതുസ്ഥാപനങ്ങളെ ഉദ്യോഗസ്ഥരും ഭരണകക്ഷി രാഷ്ട്രീയക്കാരും കൂട്ടുചേർന്നോ വെവ്വേറെയോ ദുർബലപ്പെടുത്തുകയോ ദുരുപയോഗിക്കുകയോ ചെയ്യുന്ന അനവധി സംഭവങ്ങൾക്ക് നാം സമീപകാലത്ത് സാക്ഷികളായിരിക്കുന്നു. ഭരണാധികാരികളോടു ചേർന്നുനിൽക്കുന്ന ഉദ്യോഗസ്ഥവർഗം സമീപകാലത്ത് ശമ്പളമായും പ്രോജക്ട് നിയമനങ്ങളായും പെൻഷനായും മറ്റ് ആനുകൂല്യങ്ങളായും നേടിക്കൊണ്ടിരിക്കുന്ന വിഭവങ്ങളുടെ വളർച്ച ഞെട്ടിപ്പിക്കുംവിധം വലുതാണ്. പൊതുവെ സാങ്കേതികയുടെ അതിപ്രസരമുള്ളതും കച്ചേരിക്കോയ്മയുടെ സ്വഭാവമുള്ളതുമായ പ്രക്രിയകളെ ആശ്രയിക്കുന്ന തരം പശ്ചാത്തല- സൗകര്യ മുതലാളിത്തത്തെയാണ് (infrastructural capitalism) വിപത്-ഭരണം ‘വികസനം’ എന്ന് വിളിച്ചാരാധിക്കുന്നത്. ഇവയിലൂടെ സൃഷ്ടിക്കപ്പെടുന്ന സാങ്കേതിക ജോലികളടക്കമുള്ള എല്ലാ അവസരങ്ങളും സംവരണത്തിനു പുറത്താണെന്നു മാത്രമല്ല, അവ രാഷ്ട്രീയകക്ഷികളോടു ചേർന്നുനിൽക്കുന്നവർക്ക്, അല്ലെങ്കിൽ ഉദ്യോഗസ്ഥശുപാർശ നേടാൻ കഴിഞ്ഞവർക്ക് കൂടുതൽ പ്രാപ്യമാണ്.
രാഷ്ട്രീയകക്ഷികൾക്കു ചുറ്റും ഗുണംപറ്റികളുടേതായ ഒരു മേലാളവർഗം രൂപീകരിക്കപ്പെടുന്നു. വിപത്-ഭരണത്തിന്റെ ന്യായീകരണസേനയായി പ്രവർത്തിക്കുന്നത് ഇവരാണ്, പലപ്പോഴും ഔദ്യോഗികനിലയിൽ, പി ആർ കോൺട്രാക്ടുകളിലൂടെത്തന്നെ. സർക്കാർ അംഗീകാരവും മറ്റും കാംക്ഷിക്കുന്നവരും, അധികാരികളിലൂടെ ദൃശ്യത നിലനിർത്താൻ ശ്രമിക്കുന്നവരുമായ സാംസ്കാരിക ബുദ്ധിജീവികൾക്കു പുറമെ ഈയൊരു വിഭാഗവും വിപത്-ഭരണത്തെ കേരളമാതൃകാ സാമൂഹ്യജനാധിപത്യഭരണത്തിന്റെ തുടർച്ച മാത്രമായി ചിത്രീകരിക്കാൻ പണിയെടുക്കുന്നു.
വിപത് ഭരണം - government- എന്നു തന്നെ പറയുന്നതിന് കാരണമുണ്ട്. ഗവൺമെൻറ് എന്നതിൽനിന്ന് ഗവേണൻസ് (governance) എന്ന ഭരണചട്ടക്കൂട് നമ്മുടെ മുന്നിലെത്തിയത് 1990-കളിലാണ്. തദ്ദേശതലഭരണത്തിലൂടെയുള്ള ജനാധിപത്യവത്ക്കരണ വാഗ്ദാനത്തിന്റെ ഭാഗമായാണ് ആ പദം ഇവിടെ പരിചിതമായത്. മുകളിൽ നിന്ന് താഴേക്ക് ഉദ്യോഗസ്ഥസംവിധാനത്തിലൂടെ അധികാരം പ്രവഹിക്കുകയും മുഖ്യതീരുമാനങ്ങളെല്ലാം മുകളിൽ തന്നെ കൈക്കൊള്ളുകയും അവയുടെ നടപ്പ് ഉദ്യോഗസ്ഥവിഭാഗത്തിലൂടെയും ആകുന്ന രീതിയെ ഗവൺമെൻറ് എന്നു പറയുന്നു.ഇതിൽനിന്ന് വ്യത്യസ്തമാണ് ഗവേണൻസ്.
മുഖ്യധാരാ രാഷ്ട്രീയകക്ഷികളിൽ ഇന്ത്യൻ ജനാധിപത്യത്തോടു കൂറുള്ളവയുടെ ധാർമിക- രാഷ്ട്രീയ അടിത്തറകൾ വല്ലാതെ ശിഥിലമായിപ്പോയിരിക്കുന്നു.
അധികാരത്തെ വികേന്ദ്രീകരിക്കുകയും ഭരണത്തെ ഉദ്യോഗസ്ഥവർഗത്തിന്റെ കുത്തകയാക്കാതെ, സിവിൽ സമൂഹത്തിലെ വിവിധ ഘടകങ്ങളെയും, ഉദ്യോഗസ്ഥരെയും, ജനപ്രതിനിധികളെയും, വിപണിയുടെ പ്രതിനിധികളെയും ഒപ്പം കൊണ്ടുവരുന്ന വേദികളുണ്ടാക്കുക, അവയിലൂടെ സാധ്യമാകുന്ന പേശലിലൂടെ, ചർച്ചകളിലൂടെ, ഭരണതീരുമാനങ്ങളെടുക്കുക- ഈവിധമുള്ള ഭരണസംവിധാനമാണ് ഗവേണൻസ്. ഇങ്ങനെയുള്ള പങ്കാളിത്തം മൂലം ഭരണതീരുമാനങ്ങൾ എടുക്കാനും നടപ്പാക്കാനുമുള്ള വ്യഗ്രത ഭരണകൂടത്തിനു മാത്രമല്ല, സിവിൽസമൂഹഘടകങ്ങൾക്കും വിപണിശക്തികൾക്കും ഉണ്ടാകുമെന്നും, വ്യാപകമായ ചർച്ചകളിലൂടെ രൂപീകരിക്കപ്പെടുന്ന തീരുമാനങ്ങൾ കൂടുതൽ ഉചിതവും മെച്ചപ്പെട്ടതുമാകുമെന്നും ഗവേണൻസിന്റെ വക്താക്കൾ പ്രതീക്ഷിച്ചു.
കേരളത്തിൽ വികസനകാര്യങ്ങളിലെങ്കിലും  അധികമധികം തീരുമാനങ്ങളെടുക്കാനുള്ള അവസരങ്ങളെ തദ്ദേശതല സിവിൽസമൂഹത്തിനു കൈമാറുന്ന രീതിയെയാണ് ഗവേണൻസിലൂടെ പ്രതീക്ഷിച്ചത്. എന്നാൽ ആ പ്രതീക്ഷ അധികമൊന്നും പൂവണിഞ്ഞില്ല.ഒന്നാമതായി, ഇവിടെ സിവിൽ സമൂഹമെന്നാൽ സർക്കാർസൃഷ്ടിയായ ഗുണഭോക്തൃസമൂഹമോ, പ്രബല രാഷ്ട്രീയസമൂഹത്തോട് ഇണങ്ങിനിൽക്കുന്ന എൻ.ജി.ഒ സംഘടനകളോ മാത്രമാണെന്ന വ്യാഖ്യാനമാണ് പ്രയോഗത്തിൽ ചുരുളഴിഞ്ഞത്. ആരംഭഘട്ടത്തിൽ പല നിലയ്ക്കും സ്വതന്ത്ര നിലപാടുകളും വിമർശനങ്ങളും കൈക്കൊണ്ടിരുന്ന, അതായത് പലയളവിൽ എതിർ- സിവിൽ സമൂഹത്തിന്റെ ഭാഗമായിരുന്ന എൻ.ജി.ഒകളും ക്രമേണ അങ്ങനെയല്ലാതെയായി, പല സ്ഥാപിതതാത്പര്യങ്ങളായി അവ ചിതറി. മാത്രമല്ല, സ്ത്രീകൾ, പട്ടികജാതി- വർഗവിഭാഗക്കാർ മുതലായ കൂട്ടരെ രാഷ്ട്രീയസംവർഗങ്ങളായല്ല, കേവലം ഗുണഭോക്തൃവിഭാഗങ്ങളായാണ് ഇവിടുത്തെ വികേന്ദ്രീകരണപരിശ്രമം എണ്ണിയത്.
ഇരപിടിയൻ മുതലാളിത്തം സൃഷ്ടിക്കുന്ന പ്രകൃതിനാശത്തിനെതിരെ ഉയർന്ന ശബ്ദങ്ങളും, സുരക്ഷാഭരണകൂടം ന്യൂനപക്ഷങ്ങളെ രാക്ഷസവത്ക്കരിക്കുന്നതിനെതിരെ പ്രതികരിച്ച വിഭാഗങ്ങളും അപൂർവമായി മാത്രമേ ഗവേണൻസിന്റെ ഭാഗമായുള്ളൂ.ഉദാഹരണത്തിന് പെരിയാർ മലിനീകരണപ്രശ്നത്തിലെ സുപ്രീംകോടതി ഇടപെടലിനുശേഷം ഏലൂരിലെ മലിനീകരണവിരുദ്ധ ജനകീയപ്രസ്ഥാനത്തിന് കിട്ടിയ (അല്പകാലം മാത്രം നീണ്ട) അവസരം.  ഇന്നാകട്ടെ, ഈ ശബ്ദങ്ങളധികവും പുറന്തള്ളപ്പെട്ടിരിക്കുന്നുവെന്ന് മാത്രമല്ല, അവയെ ശിക്ഷിക്കാനും ഇല്ലാതാക്കാനുമുള്ള ശ്രമം ചുരുളഴിഞ്ഞുകൊണ്ടിരിക്കുന്ന വിപത്-ഭരണത്തിൻറെ മുഖ്യഘടകങ്ങളിലൊന്നുതന്നെയാണ്.
പുതിയ നൂറ്റാണ്ടിൽ ഉയർന്നുവന്ന ലിംഗ-ലൈംഗിക ന്യൂനപക്ഷങ്ങളുടേതായ സിവിൽസമൂഹ രാഷ്ട്രീയത്തെ ആഗോള- ദേശീയ നിയമചട്ടക്കൂടുകളിലെ മാറ്റങ്ങളുടെ പശ്ചാത്തലത്തിൽ കേരളത്തിലെ ഭരണകൂടത്തിന് അംഗീകരിക്കേണ്ടിവന്നു. പക്ഷേ ഈ പ്രസ്ഥാനത്തെ ഗവേണസിൽ തുല്യപങ്കാളിയായി ചേർക്കാനായിരുന്നില്ല ഇവിടെ ശ്രമം. മറിച്ച്, ഇതിനെയും നവലിബറൽ ക്ഷേമസങ്കല്പങ്ങൾക്കുള്ളിൽ ഒതുക്കിനിർത്താനുള്ള ഇന്നത്തെ സർക്കാർപരിശ്രമം ഒടുവിൽ ലിംഗ-ലൈംഗിക ന്യൂനപക്ഷ സംഘാടനത്തെയും ചില്ലറ സ്ഥാപിതതാത്പര്യങ്ങളായി ചിതറിക്കുമെന്ന് ഭയക്കേണ്ടിയിരിക്കുന്നു. തന്നെയുമല്ല, മുഖ്യധാരാ കുടുംബ- വിവാഹ ചട്ടക്കൂടുകളുടെ പിതൃമേധാവിത്വപരമായ സംസ്കാരത്തെ, സിസ്-മനുഷ്യരുടെ തൊഴിൽപരവും ആരോഗ്യപരവുമായ ആവശ്യങ്ങളെ, മാനദണ്ഡമായി ഉപയോഗിക്കുന്ന തരം വികസനമാണ് ഇവർക്കധികവും ലഭിക്കുന്നത്, ഇപ്പോഴും. ഇതിനുപകരം വിപത്-ഭരണത്തെ അദൃശ്യമാക്കുന്ന പ്രതിച്ഛായാനിർമാണത്തിന് ലിംഗ-ലൈംഗിക ന്യൂനപക്ഷക്ഷേമം കാരണമാകുന്നുവെന്ന് ആ വിഷയത്തെക്കുറിച്ചുള്ള പുതിയ ഗവേഷണം സൂചിപ്പിക്കുന്നു.
മലയാളിസമൂഹത്തെ ഘടനവത്ക്കരിച്ചതും ഇന്ത്യൻ ജനാധിപത്യത്തിന്റെ ശക്തിക്ക് കീഴ് വഴങ്ങാത്തതുമായ എല്ലാ അധികാരരൂപങ്ങളും അവയെ മൂടിയിരുന്ന സകല ആട്ടിൻതോലുകളെയും വലിച്ചുനീക്കിക്കളഞ്ഞ് പ്രകടമായിത്തുടങ്ങിയിരിക്കുന്നു.
ഇതിനെല്ലാം പുറമെ, തദ്ദേശസർക്കാരുകൾക്ക് ലഭിച്ച സാമ്പത്തിക പിന്തുണ ഇന്ത്യയിലെ മറ്റിടങ്ങളെയപേക്ഷിച്ച് കൂടുതലായിരുന്നെങ്കിലും, ഇവിടുത്തെ തദ്ദേശഭരണചട്ടക്കൂട് വേണ്ടത്ര ജനാധിപത്യവത്ക്കരിക്കപ്പെട്ടില്ലെന്ന് – അതായത്, ഗവൺമെൻറ് മാതൃകയെ വേണ്ടത്ര ഉപേക്ഷിച്ചിട്ടില്ലെന്ന് – സമീപകാല സാമൂഹ്യശാസ്ത്രഗവേഷണം തുറന്നുകാട്ടുന്നു. ഇത് നമ്മുടെ നഗരഭരണവ്യവസ്ഥയിൽ പ്രത്യേകം കാണാമെന്ന് സമീപകാല സൂക്ഷ്മപഠനങ്ങൾ ചൂണ്ടിക്കാണിക്കുന്നു. അതായത്, നഗരസഭകളെ പല ഉത്തരവാദിത്വങ്ങളും ഏൽപ്പിച്ചെങ്കിലും, കാതലായ പല തീരുമാനങ്ങളും അവയുടെ നടത്തിപ്പും അതിനാവശ്യമായ സാങ്കേതിക പരിചയവും പരിജ്ഞാനവും ഇപ്പോഴും സർക്കാർവകുപ്പുകളിൽ തന്നെയാണ്. ജനകീയ താത്പര്യസംരക്ഷണത്തിന്റെ ഭാരം മുഴുവൻ തദ്ദേശസർക്കാരുകളുടെ ചുമലുകളിലാണ് – പക്ഷേ അത് നേടിയെടുക്കാനാവശ്യമായ സ്വാതന്ത്ര്യം, വിഭവങ്ങൾ, സാങ്കേതികപരിചയം, ഇതൊന്നും ഈ സ്ഥാപനങ്ങൾക്കില്ല. അവിടെ സൃഷ്ടിച്ചിട്ടുള്ള ഭരണപരവും സാങ്കേതികവുമായ സംവിധാനങ്ങളിൽ പലപ്പോഴും ഗുണംപറ്റികളുടെ അതിപ്രസരമുണ്ടെന്ന് ഗവേഷകർ ചൂണ്ടിക്കാണിക്കുന്നു.
വിപണിമത്സരത്തിന്റെ ഭാഗമല്ലെങ്കിലും അതിന്റെ ദുഷ്ഫലങ്ങൾ അനുഭവിക്കേണ്ടിവരുന്ന ജനങ്ങൾക്ക് എറിഞ്ഞുകൊടുക്കുന്ന അല്പവിഭവങ്ങളായി ജനക്ഷേമം മാറിക്കൊണ്ടിരിക്കുന്ന പ്രക്രിയയും വിപത്-ഭരണത്തിന്റെ സവിശേഷതയത്രെ. തദ്ദേശസർക്കാരുകളുടെ ക്ഷേമപ്രവർത്തനത്തിൽ ഈ രക്ഷാപ്രവർത്തനത്തിന്റെയും നാമമാത്രമായ പുനരധിവാസത്തിന്റെയും പങ്ക് കൂടിക്കൂടിവരുന്നു. എന്നാൽ ഹിംസയിലൂന്നിയതുകൊണ്ടുതന്നെ വിപത്-ഭരണം ഒരുതരത്തിലുള്ള ജനാധിപത്യ-വിശദീകരണ-ഉത്തരവാദിത്വത്തെയും അംഗീകരിക്കുന്നില്ല. തദ്ദേശസർക്കാരുകളുടെ രീതികളിൽ പോലും ജനങ്ങളോട് തീരുമാനങ്ങളെ വിശദീകരിക്കാനും അവയുടെ ഉത്തരവാദിത്വം ഏൽക്കാനുമുള്ള മടി കൂടുതൽ പ്രകടമായിവരുന്നു.
മൂന്ന്
വിപത്- ഭരണത്തിന്റെ പ്രകടമായ മറ്റു സ്വഭാവങ്ങളെക്കുറിച്ചാണ് താഴെ പറയുന്നത്.
ഉപദേശീയ തന്മയെ – മലയാളിയെന്ന തന്മയെ – അധികാര- അതിപ്രസരത്തെയും അനീതിയെയും പുറത്തുകാട്ടാതിരിക്കാനുള്ള മറയായി പ്രയോഗിക്കുന്നതും വിപത്- ഭരണത്തിന്റെ ശ്രദ്ധേയമായ സ്വഭാവമാണ്. അതായത്, സാമൂഹ്യനീതി പ്രശ്നങ്ങളെ മലയാളിയുടെ ഭൂതകാലത്തിലേക്ക് നാടുകടത്തുക, അവ അധികവും ഭൂതകാലത്തിൽ തന്നെ പരിഹരിക്കപ്പെട്ടതായി നടിക്കുക, മലയാളിയെ ഇന്നു തുറിച്ചുനോക്കുന്ന വൻവിപത്തുകളെ നേരിടാൻ ‘മലയാളിത്തം’ മാത്രം മതി എന്ന് മേനിപറയുക – ഇതെല്ലാം ഇന്ന് അതിസാധാരണമാണ്. ‘മലയാളിത്തം മതി’യെന്ന മുദ്രാവാക്യം (ഇതേ വാക്കുകളിലല്ലെങ്കിലും) 2017-ലെ പ്രളയകാലത്തും 2020-മുതലുണ്ടായ മഹാമാരിക്കാലത്തും, ഈ വർഷത്തെ മലയിടിച്ചിലിനുശേഷം നടന്ന രക്ഷാപ്രവർത്തനത്തിലും ഇടമുറിയാതെ നാം കേട്ടു.
ഈയവസരങ്ങളിലെല്ലാം മലയാളികളുടെ ഒത്തുചേർന്നുള്ള പ്രവർത്തനം അഭിനന്ദനകരമായിരുന്നു, സംശയമില്ല. പക്ഷേ തദ്ദേശ ഇരപിടിയൻ മുതലാളിത്തത്തിന്റെയും അന്ധമായ ഉപഭോഗവാസനകളുടെയും ആഗോളതലത്തിലുണ്ടാകുന്ന കാലാവസ്ഥാ വ്യതിയാനത്തിന്റെയും പരിണിതഫലങ്ങളെ – ജീവനഷ്ടം മാത്രമല്ല, തലമുറനഷ്ടം തന്നെ ഒരുപക്ഷെ ഉണ്ടാക്കാനിടയുള്ള ദുരന്തങ്ങളെ – തടയാനുള്ള ജനകീയ ശക്തിയായി പ്രതിസന്ധിഘട്ടങ്ങളിലുണ്ടാകുന്ന ഈ കൂട്ടായ്മാബോധത്തെ മാറ്റിയെടുക്കാൻ വിപത്-ഭരണം മെനക്കെടില്ലെന്ന് കഴിഞ്ഞ വർഷങ്ങളിലെ ദുരന്തങ്ങളിൽ നിന്ന് വ്യക്തമായിരിക്കുന്നു.  അടിസ്ഥാന കാരണങ്ങൾ അന്വേഷിക്കാനോ അവയെ പരിഹരിക്കാനോ ശ്രമിക്കേണ്ടതിന്റെ പ്രാധാന്യത്തെ കുറച്ചുകാണിക്കാൻ ആ വാദം ഉപയോഗിക്കപ്പെടുമ്പോഴാണ് പ്രശ്നം. ഈ ശ്രമങ്ങളുടെ വിലയിടിക്കാൻ നേരിട്ടും അല്ലാതെയും പ്രവർത്തിക്കുന്നതുകൊണ്ടുകൂടിയാണ് ഇന്നത്തെ കേരളഭരണത്തെ വിപത്- ഭരണം എന്നു പേരിട്ടു വിളിക്കേണ്ടിവരുന്നത്.  പുതിയ വെല്ലുവിളികളെ നേരിടാൻ ആവശ്യമാംവിധം നമ്മെ ഐക്യപ്പെടുത്തുന്ന, ജനാധിപത്യവത്ക്കരിക്കപ്പെട്ട, ഒരു പുതിയ പ്രാദേശികതന്മ ഉണ്ടാകേണ്ടതിന്റെ ആവശ്യത്തെത്തന്നെ ഇത് ഇരുട്ടിലാക്കുന്നു.
പൊതുവെ പറഞ്ഞാൽ, സിവിൽ സമൂഹത്തെ ഭരണകൂടം ആവശ്യപ്പെടുന്ന അദ്ധ്വാനം ഏറ്റവും ചെലവു കുറച്ച് ചെയ്തുകൊടുക്കുന്ന സേനയായി ഇകഴ്ത്താനുള്ള പ്രവണതയാണ് വിപത്-ഭരണത്തിന്റേത്. കുടുംബശ്രീ വനിതകളെ തദ്ദേശസർക്കാർ തലത്തിൽ കൂലി കുറഞ്ഞതും അയവുള്ളതുമായ ഭരണ-അദ്ധ്വാനസേനയായി വിനിയോഗിക്കുന്നത് അപരിചിതക്കാഴ്ചയല്ല, ഇന്ന് കേരളത്തിൽ. അതുപോലെയാണ് ദുരന്തങ്ങൾ കഴിഞ്ഞുള്ള ദിനങ്ങളിലുണ്ടാകുന്ന സിവിൽസമൂഹ ഉണർച്ചകളുടെയും കാര്യം. രക്ഷാപ്രവർത്തനത്തിനും ക്ഷേമവിഭവവിതരണത്തിനും മറ്റും പ്രയോജനപ്പെടുത്താനുള്ള ചെലവില്ലാത്ത അദ്ധ്വാനസേനകളാണ് അവ, ഭരണകൂടദൃഷ്ടിയിൽ.
വിപത്-ഭരണ പൂർണമായും സ്വജനപക്ഷപാതത്തിലൂന്നിയ ഭരണം കൂടിയാണ്. പാർട്ടിബന്ധുക്കൾ, പാർട്ടിക്കു ധനസഹായം ചെയ്യുന്നവർ മുതലയാലവരെ എല്ലാ തലത്തിലും ജോലിക്കെടുത്ത്, സർക്കാർ വഴിയുള്ള എല്ലാ ധനാർജനസാധ്യതകളും രാഷ്ട്രീയകക്ഷിയിലൂടെ ആക്കുന്നത് അതിന്റെ സ്വഭാവമാണെന്ന് വ്യക്തമായിരിക്കുന്നു.
രണ്ടാമതായി; കേരളമെന്ന പ്രദേശത്തിന്റെ ഇക്കോളജീയവും സാമൂഹ്യവുമായ സുസ്ഥിതികളെ പൂർണമായും ഇല്ലാതാക്കുന്ന ഭരണമാണ് ഇന്നത്തെ വിപത്- ഭരണം. പ്രകൃതിവിഭവങ്ങളെ കൊള്ള ചെയ്യാനുള്ള അവസരങ്ങളെ പതിന്മടങ്ങു വർദ്ധിപ്പിച്ചുകൊണ്ട്, അധികാരത്തിലിരിക്കുന്ന രാഷ്ട്രീയകക്ഷികളുടെ സാമ്പത്തിക ഊക്ക് സ്ഥിരമായി ഉയർത്താനും അതിന് അനുയോജ്യമായ  സവിശേഷ തദ്ദേശ അധികാരവലയങ്ങൾ എല്ലായിടത്തും വളർത്താനും ഈ ഭരണം ശ്രദ്ധിക്കുന്നു. തദ്ദേശ ഭരണസ്ഥാപനങ്ങളുടെ പ്രകൃതിരക്ഷാപരമായ ഉത്തരവാദിത്വങ്ങളെ പൂർണമായും കീഴ്പ്പെടുത്തുകയോ മറികടക്കുകയോ ചെയ്യുന്ന, അവയെ ധിക്കരിക്കുകയും പിടിച്ചടക്കുകയും ചെയ്യുന്ന, വലയങ്ങളാണിവ. ഇവയ്ക്കുള്ളിൽ പ്രവർത്തിക്കുന്നതുകൊണ്ടുതന്നെ പോലീസും  സർക്കാർ ജനക്ഷേമസ്ഥാപനങ്ങളും  ജനവിരുദ്ധമായിത്തീരുന്നു.
ഇക്കോളജിയെ മാത്രമല്ല, സാമൂഹ്യജീവിതത്തെയും വിപത്- ഭരണം ദുർബലപ്പെടുത്തുന്നു. സമൂഹത്തെ ജനാധിപത്യവത്ക്കരിക്കാൻ ഉതകുന്നതിനുപകരം അത് സാമൂഹ്യജനാധിപത്യത്തെ അപായപ്പെടുത്തുന്നു.ഉദാഹരണത്തിന്, സ്ത്രീകളുടെയും കുട്ടികളുടെയും ക്ഷേമത്തിനായി സൃഷ്ടിക്കപ്പെട്ടിരിക്കുന്ന പൊതുസ്ഥാപനങ്ങൾ ഈ വലയങ്ങളുടെ കൈയിലകപ്പെടുമ്പോൾ.നല്ല ഒരു ഉദാഹരണം, കേരളത്തിലെ ശിശുക്ഷേമസംവിധാനം തന്നെ. 2021-ൽ കേരളത്തിൽ വിവാദമായിത്തീർന്ന കുട്ടിക്കടത്തു കേസിൽ ഈ സംവിധാനം നേരിട്ട് ഉപയോഗിക്കപ്പെട്ടതുതന്നെ. അക്കാര്യത്തിൽ യാതൊരു വിശദീകരണ- ഉത്തരവാദിത്വമോ, നിയമപരമായ ഉത്തരവാദിത്വമോ കാട്ടാൻ സർക്കാർ തയ്യാറായില്ലെന്നു മാത്രമല്ല, അതിൽ കടുത്ത ആരോപണങ്ങൾ നേരിട്ടവരെ വീണ്ടും വളർത്താനാണ് ഭരണകക്ഷി തയ്യാറായത്. ഈ സത്യം നമ്മെ ഞെട്ടിക്കുന്നില്ലെങ്കിൽ അത് വിപത്- ഭരണം നമുക്ക് അത്രത്തോളം പരിചിതമായിക്കഴിഞ്ഞിരിക്കുന്നതുകൊണ്ടു മാത്രമാണ്.ഇതിനു നേർവിപരീതമായി, സ്ത്രീകളുടെയും കുട്ടികളുടെയും രക്ഷയ്ക്കായി ഉണ്ടാക്കപ്പെട്ട നിയമങ്ങളെ രാഷ്ട്രീയവൈരികളോ ശല്യക്കാരോ ആയി തിരിച്ചറിയപ്പെട്ടവർക്കെതിരെ പ്രയോഗിക്കാൻ വിപത്- ഭരണം ഉത്സാഹിക്കുന്നു. കാരണം, വിപത്-ഭരണത്തിന് അധികാരപ്രയോഗത്തിലെ ധാർമ്മികതയോ അധാർമ്മികതയോ തിരിച്ചറിയേണ്ടതില്ല. എല്ലാ നിയമങ്ങളും സ്വന്തം വഴിയിലെ തടസ്സങ്ങളെ തുടച്ചുനീക്കാനുള്ള ഉപകരണങ്ങൾ മാത്രമാണ്, അതിന്റെ നോട്ടത്തിൽ.
മൂന്നാമതായി; മുൻപു സൂചിപ്പിച്ചതു പോലെ, വിപത്-ഭരണ പൂർണമായും സ്വജനപക്ഷപാതത്തിലൂന്നിയ ഭരണം കൂടിയാണ്. പാർട്ടിബന്ധുക്കൾ, പാർട്ടിക്കു ധനസഹായം ചെയ്യുന്നവർ മുതലയാലവരെ എല്ലാ തലത്തിലും ജോലിക്കെടുത്ത്, സർക്കാർ വഴിയുള്ള എല്ലാ ധനാർജനസാധ്യതകളും രാഷ്ട്രീയകക്ഷിയിലൂടെ ആക്കുന്നത് അതിന്റെ സ്വഭാവമാണെന്ന് വ്യക്തമായിരിക്കുന്നു. ഇത് ധാർമ്മിക വിപത്ത് അഥവാ moral hazard ഉണ്ടാകുന്നതിന്റെ സാധ്യതയെ വല്ലാതെ വർദ്ധിപ്പിക്കുന്നു. അതായത്, സ്വജനപക്ഷപാതത്തിലൂടെ പ്രധാനപ്പെട്ട ഭരണപരവും അല്ലാത്തതുമായ ചുമതലകൾ ഏറ്റെടുക്കുന്നവരിൽ അവരുടെ ഉത്തരവാദിത്വങ്ങളെ നൈതികതയോടെയും കൃത്യതയോടെയും നിർവഹിക്കാനുള്ള ത്വര കുറഞ്ഞുതന്നെയിരിക്കും. ഇത് ഭരണത്തിന്റെ കാര്യക്ഷമതയെയും ഭരണഘടനാമൂല്യങ്ങളോടുള്ള അതിന്റെ പ്രതിബദ്ധതയെയും ബാധിക്കുമെന്നത് തർക്കമറ്റ കാര്യമാണ്.
നാലാമതായി; വിപത്- ഭരണം ഏറെക്കുറെ മുതുക്കൻ- ഭരണം കൂടിയാണ് – അതായത്, യുവജനങ്ങളെ ശിശുവത്ക്കരിക്കുന്ന സ്വഭാവമുള്ളത്. യുവത്വത്തെ സാമൂഹ്യജനാധിപത്യവത്ക്കരണ ശക്തിയായി കാണുന്ന രീതി ഇവിടുത്തെ രാഷ്ട്രീയ-അധികാരിവർഗം അധികവും ഉപേക്ഷിച്ചുകഴിഞ്ഞു. വിദ്യാർത്ഥിസംഘടനകളുടെ സ്വയംനിർണയവും രാഷ്ട്രീയമായ സർഗപരതയും അസ്തമിച്ചുകഴിഞ്ഞു – മേൽവിവരിച്ച ഗുണംപറ്റിവർഗത്തിലേക്കുള്ള റിക്രൂട്ടിങ് ഏജൻസികളായി മാറിയിരിക്കുന്നു അവ.
വിപത്- ഭരണം ഏറെക്കുറെ മുതുക്കൻ- ഭരണം കൂടിയാണ് – അതായത്, യുവജനങ്ങളെ ശിശുവത്ക്കരിക്കുന്ന സ്വഭാവമുള്ളത്.
നാല്
അവസാനമായി, വിപത്- ഭരണത്തിന്റെ കേന്ദ്രത്തിൽ 21-ാം നൂറ്റാണ്ടിലെ മലയാളിസമൂഹത്തിൽ പുതിയ രൂപഭാവങ്ങൾ പേറി പ്രത്യക്ഷമാകുന്ന മുതുകാരണവാധികാരസ്വഭാവമുള്ള പിതൃമേധാവിത്വമാണുള്ളത്. കഴിഞ്ഞ വർഷങ്ങളിൽ വലിയ വിവാദം സൃഷ്ടിച്ച ഹാദിയാ കേസും അനുപമാ ചന്ദ്രൻ കേസും ഇതിന് തെളിവാണ്. രണ്ടിലും യുവതികൾ അവരുടെ യാഥാസ്ഥിതിക കുടുംബ- സമുദായ അധികാരികളെ (സി.പി.എമ്മിന്റെ സാമൂഹികതയ്ക്കും ജാതിസമുദായസ്വഭാവം തന്നെയാണ് വലിയൊരളവുവരെ ഉള്ളത്) ധിക്കരിച്ചതാണ് വിവാദമായത്. രണ്ടിലും പരാതിക്കാരികളുടെ ശബ്ദങ്ങളെ അവഗണിച്ചും അവരുടെ ചിന്താശേഷിയെ അംഗീകരിക്കാൻ വിസമ്മതിച്ചും  അവരെ യാഥാസ്ഥിതിക കുടുംബ-സമുദായ വലയങ്ങളിലേക്ക് മടക്കാനും ഒതുക്കാനുമാണ് മലയാളി പുരോഗമന മുഖ്യധാരയടക്കം ശ്രമിച്ചത്. മാത്രമല്ല, ഈ കേസുകളിൽ പരാതിക്കാരികളുടെ ജീവിതപങ്കാളികളെ കുറ്റാരോപിതരുടെ സ്ഥാനത്തേയ്ക്ക് തള്ളയിടാൻ ഭരണകൂടവും മുഖ്യധാരാ രാഷ്ട്രീയകക്ഷികളുടെ ഗുണപറ്റിവർഗവും ഉത്സാഹിച്ചതും ശ്രദ്ധേയമാണ്. പരാതിക്കാരികൾ സ്വയം തെരെഞ്ഞെടുത്ത പങ്കാളികളെ, ഈ സ്ത്രീകളെ ‘വശീകരിച്ച’വരായി ചിത്രീകരിക്കുന്നതിൽ വിപത്- ഭരണത്തിന്റെ മുതുകാരണവ- സ്വഭാവം പ്രകടമായി – അതായത്, ‘വശീകരിക്കപ്പെട്ട’ സ്ത്രീകളെ ആ ‘വശീകരണങ്ങളിൽ’ നിന്ന് തിരിച്ചെടുത്ത് ‘യഥാർത്ഥ ഉടമ’കളായ കുടുംബത്തെയും സമുദായത്തെയും ഏൽപ്പിക്കാനായിരുന്നു വിപത്- ഭരണത്തിൽ നേരിട്ടും അല്ലാതെയും പങ്കാളികളായ സകലരും ശ്രമിച്ചത് – കുറഞ്ഞപക്ഷം, അതിനെയാണ് അവർ അനുകൂലിച്ചത്.
പക്ഷേ സാമൂഹ്യ ഇടത്തിൽ മാത്രമല്ല ഈ മുതുകാരണവ- പിതൃമേധാവിത്വത്തിന്റെ വിളയാട്ടെമെന്ന് കാണിക്കുന്ന സംഭവങ്ങളും സമീപകാലത്തുണ്ടായിട്ടുണ്ട്. ഉദാഹരണത്തിന്, നവീൻബാബു എന്ന ഉദ്യോഗസ്ഥന്റെ ജീവനെടുത്തത് വിപത്- ഭരണമാണ്. പഴയകാല പിതൃമേധാവിത്വസംസ്കാരം- അതായത്, മുതുകാരണവഭരണത്തിനു കീഴിൽ സാധ്യമായിരുന്ന സ്വേച്ഛാധിപത്യം – പൊതുഭരണരംഗത്തും പുനഃസ്ഥാപിക്കപ്പെടുന്നതാണ് പ്രശ്നം.
ജെന്റർ എന്ന വ്യാഖ്യാന- ഉപാധി പിതൃമേധാവിത്വ അധികാരത്തെ 'ആൺ-ലക്ഷണങ്ങൾ' പേറുന്ന ശരീരങ്ങളുമായി മാത്രം ബന്ധപ്പെടുത്തുന്ന രീതിയെ തള്ളിക്കളയുന്നു. ആ ചില്ലിലൂടെ നോക്കുമ്പോൾ പുതിയ കാരണവാധികാരത്തിന്റെ വാഹക ദിവ്യ എന്ന പാർട്ടി സന്തതിയാണ്. അധികാരശ്രേണിയിൽ ഭരണകക്ഷി രാഷ്ട്രീയക്കാർ മുകളിലും ഉദ്യോഗസ്ഥർ താഴെയുമായി നിൽക്കുന്ന ഭരണസംവിധാനത്തിൽ  കീഴ് നില കല്പിക്കപ്പെടുന്ന ഭരണസംവിധാനത്തിൽ പുരുഷാധികാരനിലയിൽ പി.പി. ദിവ്യയാണുണ്ടായിരുന്നത് – അവരുടേത് സ്ത്രീശരീരമാണെങ്കിലും. ഇതുകൊണ്ടാണ് കീഴ്നിലയിലുള്ള പുരുഷനായ ഉദ്യോഗസ്ഥനോട് ശരിക്കും പിതൃമേധാവിത്വപരമായ ഹിംസ പ്രവർത്തിക്കാൻ അവർക്ക് കഴിഞ്ഞത്. അഥവാ, മുതുകാരണവാധികാരത്തിന്റെ വാഹകയായി സ്വയം കരുതിയ അവർ അതെടുത്ത് പ്രയോഗിച്ചു. ആ പ്രയോഗത്തിന്റെ അനന്തരഫലങ്ങൾ അവരുടെ കൈവിട്ടുപോയെങ്കിലും, അവർ അതിനെ തുടർന്നും ന്യായീകരിച്ചു.
പക്ഷേ വിപത്- ഭരണം സ്ത്രീകളെ കാരണവാധികാരത്തിന്റെ വാഹകരായി എല്ലാ സാഹചര്യങ്ങളിലും അംഗീകരിക്കുന്നു എന്നല്ല ഇതിന്റെ അർത്ഥം. മരിച്ച വ്യക്തി ഇതേ രാഷ്ട്രീയത്തറവാട്ടിലെ ഒരു മാന്യപുരുഷനാണെന്ന വസ്തുത ചോദ്യംചെയ്യാനാവാത്തവിധം പരസ്യമാകുംവരെ ദിവ്യയുടെ അധികാരപ്രയോഗത്തെ അഴിമതിവിരുദ്ധപ്പോരാട്ടമായി മാന്യവത്ക്കരിച്ചവർ അനവധിയായിരുന്നു. പക്ഷേ അതു പുറത്തുവന്നതോടെ ദിവ്യ സ്ത്രീത്വത്തിലേക്ക് നാടുകടത്തപ്പെട്ടു – മുതുകാരണവാധികാരം സ്ത്രീകൾ സ്ഥിരമായി കൈവശംവയ്ക്കാൻ വിപത്-ഭരണം അനുവദിക്കുന്നില്ല. മുതലാളിത്ത പൂർവകുടുംബത്തിലെ അധികാരയുക്തികളെ അത് കൃത്യമായിത്തന്നെ പിൻതുടരുന്നു.
മലയാളിസമൂഹത്തെ ഘടനവത്ക്കരിച്ചതും ഇന്ത്യൻ ജനാധിപത്യത്തിന്റെ ശക്തിക്ക് കീഴ് വഴങ്ങാത്തതുമായ എല്ലാ അധികാരരൂപങ്ങളും അവയെ മൂടിയിരുന്ന സകല ആട്ടിൻതോലുകളെയും വലിച്ചുനീക്കിക്കളഞ്ഞ് പ്രകടമായിത്തുടങ്ങിയിരിക്കുന്നു. അതിന്റെ ആകത്തുകയെയാണ് ഞങ്ങൾ വിപത്- ഭരണമെന്നു വിളിക്കുന്നത്. മലയാളിസമൂഹത്തെ ജനാധിപത്യവത്ക്കരിക്കാൻ ആഗ്രഹിക്കുന്ന എല്ലാവരും അതേപ്പറ്റി ജാഗ്രത പാലിക്കേണ്ടതുണ്ട്.",left
"ചില്ലുമേടയിലിരുന്ന് കല്ലെറിയുന്നവരോട് – ആശാവർക്കർമാരുടെ സമരത്തെപ്പറ്റി 21-ാം നൂറ്റാണ്ടിലും കഴിഞ്ഞ നൂറ്റാണ്ടിലെ സാമൂഹ്യവികസനകഥ പറഞ്ഞ് ആത്മപ്രശംസയിൽ മുഴുകുന്ന നാടാണ് കേരളം, ഇന്നും. ആ കഥയിലെ മുഖ്യാംശം ആരോഗ്യസംബന്ധമാണുതാനും. ആ അംശത്തെ സാധ്യമാക്കുന്ന തൊഴിലാളിസ്ത്രീകളാണ് ഇന്ന് കേരളത്തിൽ തങ്ങളുടെ ന്യായമായ ആവശ്യങ്ങൾ ഉന്നയിച്ച് തെരുവിലിറങ്ങിയിരിക്കുന്നത്. അതേ, ആശാ വർക്കർമാർ ഇന്നത്തെ കേരളത്തിലെ പൊതുജനാരോഗ്യപരിപാലനത്തിൽ വഹിക്കുന്ന പങ്ക് വളരെ വലുതു തന്നെയാണ്. എന്തിന്, കേരള മാതൃകാ വികസനത്തിൽ വീട്ടമ്മയ്ക്കു പുറമെ ഗ്രാമതലത്തിൽ കഠിനാദ്ധ്വാനം ചെയ്ത സ്ത്രീകളായ സാമൂഹ്യവികസനപ്രവർത്തകർക്കും വലിയൊരു പങ്കുണ്ടെന്ന് നിസ്സംശയം പറയാം.
ഇന്ന് കേരള സർക്കാറിന്റെ ശ്രദ്ധയത്രയും വിദേശ നിക്ഷേപകരെ ആകർഷിക്കുന്നതിലാണ്. എന്നാൽ ഈ ലക്ഷ്യത്തിനു തുരങ്കം വയ്ക്കുന്ന വിചിത്രമായ ഒരു ബുദ്ധിമോശം അവർ കാട്ടുന്നുമുണ്ട്. ജനാധിപത്യ വ്യവസ്ഥയിലൂടെ അധികാരത്തിലേറിയ സർക്കാരിൽ നിന്ന് ജനങ്ങൾ ന്യായമായും ആവശ്യപ്പെടുന്ന ഗുണഫലമാണ് ആരോഗ്യം. എന്നാൽ ഇന്നത്തെ സർക്കാരിനെ മോഹിപ്പിച്ചിരിക്കുന്ന ആ ലക്ഷ്യത്തെ—വിദേശനിക്ഷേപത്തെ - ഇങ്ങോട്ടേയ്ക്ക് ആകർഷിക്കാൻ പോലും ആ അംശം ആവശ്യമാണെന്നത് നിസ്തർക്കമാണ്. ആരോഗ്യവും വിദ്യാഭ്യാസവുമുള്ള, കാര്യക്ഷമതയുള്ള, തൊഴിൽസേന സാമൂഹ്യവികസനത്തിലൂടെ കേരളം സജ്ജമാക്കിയിരിക്കുന്നു എന്നുള്ള പറച്ചിൽ കൂടാതെ വിദേശ നിക്ഷേപകരുടെ ശ്രദ്ധയെ ഇവിടേയ്ക്ക് ആകർഷിക്കാനാകുമെന്ന് തോന്നുന്നില്ല. എന്നാൽ ഈ അടിസ്ഥാനവ്യവസ്ഥയെ തുരങ്കം വയ്ക്കുന്ന കണ്ണുകാണായ്കയാണ് സമരം ചെയ്യുന്ന ആശാവർക്കർമാരോടുള്ള അവഗണന വഴി കേരളസർക്കാർ കാട്ടുന്നത്.
ചില്ലുമേടയിൽ ജീവിക്കുന്നവർ കല്ലെറിയരുത്. സാമൂഹ്യവികസന ചില്ലുമേടയിലിരുന്നുകൊണ്ട് ഇവിടുത്തെ ആരോഗ്യവികസന സംവിധാനത്തിന്റെ അടിസ്ഥാനപ്രവർത്തകരെ നിന്ദിക്കരുത് -  തിരുവനന്തപുരത്ത് കഴിഞ്ഞ രണ്ടാഴ്ചയിലധികം നീണ്ടുകഴിഞ്ഞിരിക്കുന്ന ആശാ വർക്കർമാരുടെ സമരത്തെ കുറച്ചുകാണിക്കാൻ ശ്രമിക്കുന്ന സർക്കാരിനോടും സി പി എം അണികളോടും ഞങ്ങൾക്ക് പറയാനുള്ളത് ഇതാണ്. കേരളത്തിനു പുറത്തുനടത്തുന്ന പബ്ലിക് റിലേഷൻസ് പ്രചാരണത്തിൽ വികസനപ്രവർത്തകരായ സ്ത്രീകളുടെ നേട്ടങ്ങളെ പെരുപ്പിച്ചുകാട്ടി കൈയ്യടി വാങ്ങാൻ ശ്രമിക്കുന്ന നിങ്ങൾ അവർ നടത്തുന്ന സമരത്തോടു കാട്ടുന്ന പുച്ഛം നിങ്ങൾക്കു തന്നെ തിരിച്ചടിയാകും.
കേരളത്തിന്റെ ആരോഗ്യസംവിധാനത്തിൽ ആശാ വർക്കാർമാർ വഹിക്കുന്ന പങ്കിനെ കുറച്ചുകാട്ടാൻ നിങ്ങളുടെ പ്രചാരകർ സാമൂഹ്യമാദ്ധ്യമങ്ങളിലും മറ്റും നടത്തുന്ന അപഹാസ്യ ശ്രമങ്ങൾ ഉടൻ അവസാനിപ്പിക്കുകയാണു വേണ്ടത്. കമ്മ്യൂണിസ്റ്റ് കക്ഷി എന്നവകാശപ്പെടുന്നവർക്ക് ചേരാത്ത പ്രവൃത്തിയാണത്. ഉദാഹരണത്തിന് ഒരു ചാനൽ ചർച്ചയിൽ ഇടതുപക്ഷവക്താവായ ഒരു പുരുഷൻ ചോദിക്കുന്നതു കേട്ടു: സമരം ശരിയായിരിക്കാം, പക്ഷേ ആശാവർക്കർമാർ നിങ്ങളെയും എന്നെയും പോലെ രാവിലെ കൃത്യസമയത്ത് തൊഴിൽസ്ഥലത്തെത്തി തൊഴിൽചെയ്തു മടങ്ങുന്ന തൊഴിലാളികളാണോ?
ഐ സി ഡി എസ് സംവിധാനം ആരംഭിച്ചപ്പോഴും അംഗനവാടി തൊഴിലാളികളെ സംഘടിപ്പിക്കാൻ മുൻകൈയ്യെടുത്തത് സുശീലാ ഗോപാലനടക്കമുള്ള ഇടതുനേതാക്കളാണ്. പക്ഷേ നവലിബറൽ ഭരണസംസ്കാരം ഇന്ത്യയിൽ വേരുറച്ചതോടെ സ്ത്രീശാക്തീകരണത്തിന്റെ പേരിൽ സ്ത്രീകളുടെ കൂലിയില്ലാ- കൂലികുറഞ്ഞ അദ്ധ്വാനത്തെ മുതലെടുക്കുന്ന പ്രവണതയ്ക്ക് ശക്തിയേറുകയാണുണ്ടായത്.
ഇത്രയും മൂഢത്വം കമ്മ്യൂണിസ്റ്റുകൾക്ക് എങ്ങനെയുണ്ടായി എന്നു ചോദിക്കാൻ ഞങ്ങളെ ഈ ചോദ്യം പ്രേരിപ്പിക്കുന്നു. ഇന്ത്യയിൽ സ്ത്രീകളെ കീഴ്ത്തട്ടു പ്രവർത്തനങ്ങളിലേക്ക് സേവന-സന്നദ്ധപ്രവർത്തകരായി കൂലിയില്ലാതെയോ കൂലി കുറച്ചോ നിയമിക്കുന്ന ഏർപ്പാടിന് ഏറെ പഴക്കമുണ്ടെന്ന കാര്യം അവർ മറന്നുപോയോ?പഴയ ഗ്രാമലക്ഷ്മി- ഗ്രാമസേവിക മുതൽ ലേഡീ വില്ലേജ് എക്സ്റ്റൻഷൻ ഓഫീസർ വരെ സ്ത്രീകൾ കീഴ്ത്തട്ടുകളിൽ നിർവ്വഹിക്കുന്ന സാമൂഹ്യവികസന അദ്ധ്വാനത്തെ അദ്ധ്വാനമല്ലെന്ന് സ്ഥാപിക്കുന്ന തൊഴിൽനിഷേധസംസ്കാരത്തിൽ നിന്നാണ് തുടങ്ങിയത്. ഇവയിലെ അനൗപചാരികതയെയും കൂലിയിലും ജോലിസമയത്തിലും ഉണ്ടായിരുന്ന വ്യവസ്ഥയില്ലായ്മയെയും മറ്റും തിരുത്തിയത് ഇവിടുത്തെ സംഘടിത തൊഴിലാളിപ്രസ്ഥാനങ്ങളുടെ പരിശ്രമങ്ങളാണ്. പിന്നീട് ഐ സി ഡി എസ് സംവിധാനം ആരംഭിച്ചപ്പോഴും അംഗനവാടി തൊഴിലാളികളെ സംഘടിപ്പിക്കാൻ മുൻകൈയ്യെടുത്തത് സുശീലാ ഗോപാലനടക്കമുള്ള ഇടതുനേതാക്കളാണ്. പക്ഷേ നവലിബറൽ ഭരണസംസ്കാരം ഇന്ത്യയിൽ വേരുറച്ചതോടെ സ്ത്രീശാക്തീകരണത്തിന്റെ പേരിൽ സ്ത്രീകളുടെ കൂലിയില്ലാ- കൂലികുറഞ്ഞ അദ്ധ്വാനത്തെ മുതലെടുക്കുന്ന പ്രവണതയ്ക്ക് ശക്തിയേറുകയാണുണ്ടായത്.
സന്നദ്ധ പ്രവർത്തകർക്കും സേവകർക്കും കൂലിയില്ല, ഓണറേറിയം മാത്രമേ ഉള്ളൂ എന്നതും തൊഴിലാളിവർഗ കക്ഷികൾക്ക് സമ്മതമായി. അവർ തൊഴിലാളികളേ അല്ല എന്ന വാദം ഇന്ന് സർക്കാർ ഉന്നയിക്കുന്നത് ആകസ്മികമല്ല. തദ്ദേശ സമൂഹതലത്തിൽ ആരോഗ്യപ്രവർത്തനം പലപ്പോഴും വൈകാരിക അദ്ധ്വാനം കൂടിയാണ് – ഗാർഹികസാഹചര്യത്തിൽ സ്ത്രീകൾ പതിവായി നിർവ്വഹിക്കുന്നത്. ജന്‍ററിനെപറ്റി വാ തോരാതെ വീമ്പുപറയുമെങ്കിലും കേരളസർക്കാരിന്റെ അദ്ധ്വാനസങ്കല്പം ഇപ്പോഴും പുരുഷകേന്ദ്രിതം തന്നെയായതുകൊണ്ടാണ് ആശാ വർക്കറുടെ അദ്ധ്വാനം ഇനിയും അപ്രത്യക്ഷമായി തുടരുന്നത്.
കേരളത്തിലെ ഇടതുപക്ഷവും ആ സംസ്കാരത്തെ പുണരുകയായിരുന്നു. സവിശേഷമായ ലിംഗവത്കൃത സ്വഭാവം ഈ ചൂഷണത്തിന് തീർച്ചയായും ഉണ്ട്. സ്ത്രീകളുടെ അദ്ധ്വാനത്തെ ചൂഷണംചെയ്ത് സ്വന്തം മുഖം മിനുക്കിവയ്ക്കുന്ന പിതൃമേധാവിത്വമാണ് ഇന്ന് കേരള സർക്കാർ. മലയാളി സ്ത്രീകൾ വിദ്യാഭ്യാസത്തിലൂടെ ആർജിച്ച വ്യക്തിത്വവികാസവും ഗൃഹബാഹ്യ ജീവിതാസക്തിയും, അവർക്കിടയിലുള്ള വ്യാപകമായ തൊഴിലില്ലായ്മയും മുതലെടുത്താണ് കാര്യക്ഷമതയിലും ജോലിയോടുള്ള പ്രതിബദ്ധതയിലും മുൻപന്തിയിൽ നിൽക്കുന്ന സ്ത്രീതൊഴിലാളിസേനയെ ഈ രംഗത്ത് സൃഷ്ടിക്കാൻ ഇവിടുത്തെ സർക്കാരിനു കഴിഞ്ഞത്. പലപ്പോഴും പൊതുജീവിതം കാംക്ഷിക്കുന്ന സ്ത്രീകൾ അതിനായി വലിയ ത്യാഗങ്ങൾ സഹിക്കാറുണ്ട്. പക്ഷേ സഹനങ്ങൾക്കെല്ലാം അതിരുണ്ടെന്ന് കേരളത്തിലെ അധികാരവർഗം തിരിച്ചറിയേണ്ട സമയമായിരിക്കുന്നു. പൊതുരംഗത്ത് വർഷങ്ങളോളം പ്രവർത്തിച്ച സ്ത്രീകൾക്ക് സ്വയം ചിന്തിക്കാൻ ശേഷിയുണ്ടാകും എന്ന് തിരിച്ചറിയാൻ പോലും കഴിവില്ലാത്തവരിൽ നിന്ന് എന്തു സാമൂഹ്യപുരോഗമനമാണ് പ്രതീക്ഷിക്കാനാവുക... സ്ത്രീശാക്തീകരണത്തിലൂടെ കടന്നുപോയതുകൊണ്ടാണ് സമരക്കാരികൾ ചൂഷിതരായ തൊഴിലാളികളാണ് തങ്ങൾ എന്നു തിരിച്ചറിഞ്ഞിരിക്കുന്നതെന്ന് വിളിച്ചുപറയാൻ സിപിഎമ്മിനോടു ചേർന്നുനിൽക്കുന്ന സ്ത്രീപക്ഷ ബുദ്ധിജീവികൾക്കു പോലും കഴിയുന്നില്ല, കഷ്ടം.
സുശീലാ ഗോപാലന്റെ കക്ഷിയാണ് നിങ്ങൾ എന്ന് നിങ്ങൾ മറന്നിരിക്കാം, പക്ഷേ കേരളജനത അതു മറക്കാനിടയില്ല. അവരുടെ കക്ഷിയുടെ അനുകൂലികളാണ് ഇന്ന് ആശാ വർക്കർ വെറും സന്നദ്ധപ്രവർത്തകർ മാത്രമാണെന്ന് പറഞ്ഞു പല്ലിളിക്കുന്നത്.
സമരം ചെയ്യുന്ന ആശാ വർക്കർമാർ കേരളത്തിന്റെ ആരോഗ്യനേട്ടങ്ങളിൽ അഭിമാനം കൊള്ളുന്നവരാണ്. ഇടതുസർക്കാരുകൾ തങ്ങളുടെ നേട്ടമായി അവകാശപ്പെടുന്ന സ്ത്രീശാക്തീകരണത്തിന്റെ വക്താക്കളായി സ്വയം തിരിച്ചറിയുന്നവരാണ്. 1993 മുതൽ ഗ്രാമപ്രദേശങ്ങളിൽ സന്നദ്ധ ആരോഗ്യപ്രവർത്തകരായി വേതനം കൂടാതെ പ്രവർത്തിച്ച പലരും സമരത്തിലുണ്ട്. സ്ത്രീകളുടെ സാമൂഹ്യസേവനസാധ്യതകളെപ്പറ്റി ആ കാലത്തും ശേഷവും കേരളത്തിലാകെ പടർന്ന ആഖ്യാനങ്ങൾ തന്നെയാണ് അവരെ അതിലേക്ക് ആകർഷിച്ചത്. ക്ഷതസാധ്യത കൂടിയ കുടുംബങ്ങൾക്കും മാറാരോഗികൾക്കും വയോജനങ്ങൾക്കും തങ്ങൾ ചെയ്യുന്ന സേവനത്തിന്റെ പ്രാധാന്യത്തെ ഓർത്ത് ഈ തൊഴിലിൽ തങ്ങൾ സഹിക്കുന്ന നഷ്ടത്തെയും പ്രയാസത്തെയും അവഗണിക്കുന്ന തൊഴിലാളികളാണ് ഇവർ. കേരളത്തിൽ വെള്ളപ്പൊക്കത്തിനുശേഷം പകർച്ചവ്യാധികൾ പടർന്നു പിടിക്കാതിരുന്നതിനു പിന്നിൽ ഇവരുടെ അദ്ധ്വാനമായിരുന്നു. മഹാമാരിക്കാലത്തെ കേരളം തരണംചെയ്തതിലും വലിയ പങ്കുവഹിച്ചവരാണിവർ. ഇവരെയാണ് ഉത്തരവാദപ്പെട്ട ഇടതുമന്ത്രിമാർ വല്ലവരുടെയും താളത്തിനു തുള്ളുന്ന വെറും പാവകളായി ചിത്രീകരിക്കുന്നത്. അവരുടെ സമരത്തെയാണ് വെറും അനാവശ്യമെന്ന് വിളിച്ച് തള്ളിക്കളയുന്നത്.
വാർഡ് മെമ്പർ, ജൂനിയർ പബ്ളിക് നേഴ്സ്, പാലിയേറ്റിവ് കെയർ നേഴ്സ്, കുടുംബശ്രീ അയൽക്കൂട്ടങ്ങൾ – ഇവരെല്ലാം ആശാ വർക്കറുടെ താങ്ങുസംവിധാനത്തിന്റെ ഭാഗമാകേണ്ടതാണ്. പക്ഷേ താങ്ങാകുന്നതിനു പകരം പലപ്പോഴും അധികാരി- കീഴ്ജീവനക്കാരി ബന്ധമാണ് വേതനക്കാര്യത്തിൽ നിലവിലുള്ളത്.
SUCI എന്ന സംഘടനയിൽപ്പെട്ടവരാണ് സമരം തുടരുന്നതെന്നും മറ്റുള്ളവർ പിൻവാങ്ങിയെന്നുമുള്ള സർക്കാരിന്റെ അവകാശവാദം വ്യാജമാണെന്ന് സമരക്കാർ തീർത്തുപറയുന്നു. ഇനി അങ്ങനെയാണെങ്കിൽത്തന്നെ ആശാ വർക്കർമാർ ഉന്നയിക്കുന്ന വിഷമതകളെല്ലാം അതിനാൽ അസാധുവാണെന്ന വാദം ചിന്താദൂഷ്യം (thought fallacy) മാത്രമാണ് – ഉത്തരംമുട്ടിയപ്പോൾ നടത്തിയ ദയനീയമായ പല്ലിളി. സമരത്തെ കോൺഗ്രസ് ഏറ്റെടുത്തു എന്ന വാർത്തയെ സമരക്കാർ നിഷേധിച്ചുകഴിഞ്ഞു. സന്ദർശനത്തിനെത്തിയ ബി ജെ പി നേതാക്കളെ അധികാരം കൈവശമുള്ളവർ സംസാരത്തിലൂടെയല്ല, പ്രവർത്തനത്തിലൂടെയാണ് തങ്ങളുടെ ആത്മാർത്ഥത തെളിയിക്കേണ്ടത് എന്ന് അവർ ഓർമ്മിപ്പിച്ചു. സമരത്തിനു പിന്നിൽ ആരാണെന്നല്ല, അതുന്നയിക്കുന്ന വിഷയങ്ങളുടെ ഗൌരവത്തെയാണ് സർക്കാർ അന്വേഷിക്കേണ്ടത്. കേട്ടയുടൻ സമരം അനാവശ്യം എന്നു പ്രഖ്യാപിക്കുന്ന നേതാക്കൾ ജനാധിപത്യസംസ്കാരം ഉൾക്കൊണ്ടവരാണെന്ന് പറയാനാവില്ല, തീർച്ച.
തങ്ങൾക്ക് ഏകദേശം പന്ത്രണ്ടു മണിക്കൂറിലധികം പുറത്ത് വേലയെടുക്കേണ്ടിവരുന്നുണ്ടെന്ന് സമരം ചെയ്യുന്ന സ്ത്രീകൾ പറയുന്നു. വീട്ടിലെത്തിയാൽ മിനിറ്റ് തയ്യാറാക്കലും മറ്റുമായി വീണ്ടും രണ്ടും മൂന്നും മണിക്കൂറുകൾ വേറെയും. വീട്ടിലിരുന്നാലും ഫോൺ വഴിയുള്ള തൊഴിൽനിർവ്വഹണം കൂട്ടാതെയാണിത്. ഇത് പൊതുവെ സ്ത്രീകൾക്കു സർക്കാരും എൻ ജി കളും നൽകുന്ന തൊഴിലവസരങ്ങളുടെ പ്രത്യേകതയാണ്. പിതൃമേധാവിത്വ സംസ്കാരത്തിലെ പരിചരണാദ്ധ്വാനത്തിന്റെ അടിസ്ഥാന സ്വഭാവത്തെ അതുപോലെ നിലനിർത്തി സ്ത്രീയുടെ പ്രവർത്തനത്തെ സ്വന്തം വീടിനു പുറത്തേയ്ക്കു വ്യാപിപ്പിക്കുന്ന രീതിയാണ് പൊതുവെ ഇവയിൽ. ഇന്ന് കേരളത്തിലെ ആശാ വർക്കർമാർ പഞ്ചായത്തുകളിൽ 500- 600 വീടുകളുടെ വീതം ഉത്തരവാദിത്വമുള്ളവരാണ്. ആ വീടുകളിലെ ഗർഭിണികളുടെ, കുട്ടികളുടെ, കിടപ്പുരോഗികളുടെ, വൃദ്ധജനങ്ങളുടെ, മാറാരോഗികളുടെ, ജീവിതശൈലീരോഗങ്ങളുള്ളവരുടെ ആരോഗ്യസ്ഥിതിയെ മെച്ചപ്പെടുത്താനും നിരീക്ഷിക്കാനുമുള്ള ഉത്തരവാദിത്വമാണ് അവർ വഹിച്ചുവരുന്നത്. ടി.ബി, ലെപ്രസി മുതലായ രോഗങ്ങൾക്കെതിരെയുള്ള പദ്ധതികളുടെ കീഴ്ത്തട്ടു നടത്തിപ്പുകാർ ഇവരാണ്. ഇവയ്ക്കാവശ്യമായ വിവരശേഖരണം നടത്തുന്നതും ഇവർ തന്നെ. ഇതുകൂടാതെ ഡെങ്കി മുതലായ പുതിയ സാംക്രമിക രോഗങ്ങൾ പൊട്ടിപ്പുറപ്പെടുമ്പോൾ തങ്ങളുടെ വാർഡുകളുടെ പുറത്തും അവർക്ക് പണിയെടുക്കേണ്ടിവരുന്നു.
ആശാ വർക്കറുകളെ പറ്റിയുള്ള ആദ്യകാല സർക്കാർ നയരേഖകളിൽ (2005-7 കാലത്തുള്ളവയിൽ) താങ്ങുസംവിധാനങ്ങൾ, വേതന- പ്രചോദന- തുകകളുടെ വിതരണത്തിലെ കൃത്യത, ഇവയെക്കുറിച്ചുള്ള പരാമർശങ്ങൾ ആവർത്തിച്ചുപറയുന്നതു കാണാം. സത്യത്തിൽ സമരക്കാർ പറയുന്നത് ഈ രണ്ടു കാര്യങ്ങളിലും സംഭവിച്ചിരിക്കുന്ന ഭീകരമായ തകർച്ചയെപ്പറ്റിയാണ്. താങ്ങുസംവിധാനങ്ങൾ അത്തരത്തിൽ പ്രവർത്തിക്കുന്നതിനു ഒന്നുകിൽ പകരം കൂടുതൽക്കൂടുതൽ അദ്ധ്വാനം, അസാധ്യങ്ങളായ ടാർജറ്റുകൾ, മുതലായവ അടിച്ചേൽപ്പിക്കുന്ന അധികാരസ്ഥാനങ്ങളായിരിക്കുന്നു, അല്ലെങ്കിൽ അവ തീർത്തും ഇല്ലാതിരിക്കുന്നു. ഉദാഹരണത്തിന് ഗർഭം ധരിച്ച വിവരങ്ങൾ മൂന്നു മാസത്തിനകം ആശാ വർക്കറെ അറിയിക്കാത്തതിന്റെ കുറ്റം ആശാ വർക്കർക്കാകുന്നു (കല്ല്യാണം കഴിച്ചുകൊണ്ടുവന്ന പിറ്റേന്നു മുതൽ ആയോ ആയോ എന്നു ചോദിച്ചുചെല്ലാനൊക്കുമോ ... സമരക്കാരിലൊരാൾ ചോദിക്കുന്നു. അവരോടു പറയണേ എന്ന് ആവർത്തിച്ചു പറയും, പക്ഷേ എല്ലാവരും പറയില്ല), അതിന്റെ പേരിൽ വേതനം വെട്ടിക്കുറയ്ക്കുന്നു. വാർഡു മെമ്പർ, ജൂനിയർ പബ്ളിക് നേഴ്സ്, പാലിയേറ്റിവ് കെയർ നേഴ്സ്, കുടുംബശ്രീ അയൽക്കൂട്ടങ്ങൾ – ഇവരെല്ലാം ആശാ വർക്കറുടെ താങ്ങുസംവിധാനത്തിന്റെ ഭാഗമാകേണ്ടതാണ്. പക്ഷേ താങ്ങാകുന്നതിനു പകരം പലപ്പോഴും അധികാരി- കീഴ്ജീവനക്കാരി ബന്ധമാണ് വേതനക്കാര്യത്തിൽ നിലവിലുള്ളത്. കുടുംബശ്രീ അയൽക്കൂട്ടങ്ങളിലെല്ലാം ആരോഗ്യ വാളണ്ടിയർമാർ ഉണ്ട്, പക്ഷേ മിക്കപ്പോഴും പേരിനു മാത്രം. തങ്ങളുടെ താങ്ങുസംവിധാനത്തിന്റെ ഭാഗമായവർക്ക് കൃത്യമായ ശമ്പളം കിട്ടുന്നുണ്ടെന്ന് ആശാവർക്കർമാർ പറയുന്നു.
2007-8 കാലത്ത് ആശാ വർക്കറുടെ വേതനം കുറവായിരുന്നുവെന്നത് സത്യമാണ്. പക്ഷേ സമരം ചെയ്യുന്ന സ്ത്രീകൾ- അവരിൽ പലരും 17 വർഷത്തെ പ്രവർത്തിപരിചയമുള്ളവരാണ് – പറയുന്നത് അന്ന് ജോലിഭാരവും വളരെ കുറവായിരുന്നെന്നാണ്. ഇന്നാണെങ്കിൽ കേരളത്തിൽ അത് പതിന്മടങ്ങായിരിക്കുന്നു.
2007-8 കാലത്ത് ആശാ വർക്കറുടെ വേതനം കുറവായിരുന്നുവെന്നത് സത്യമാണ്. പക്ഷേ സമരം ചെയ്യുന്ന സ്ത്രീകൾ- അവരിൽ പലരും 17 വർഷത്തെ പ്രവർത്തിപരിചയമുള്ളവരാണ് – പറയുന്നത് അന്ന് ജോലിഭാരവും വളരെ കുറവായിരുന്നെന്നാണ്. ഇന്നാണെങ്കിൽ കേരളത്തിൽ അത് പതിന്മടങ്ങായിരിക്കുന്നു. പുതിയ പദ്ധതികളുടെ നടത്തിപ്പിന്റെ മുഴുവൻ ഭാരവും ആശാ വർക്കർമാർ വഹിക്കുന്നു.  ജോലിഭാരവും വേതനക്കുറവും അധികാരികളുടെ മുഷ്ക്കും കാരണം ആശാ വർക്കർമാരിൽ പലരും ജോലി വിട്ടുപോകുന്നു – പകരക്കാരെ കണ്ടെത്തുന്നതിനു പകരം അവരുടെ ഉത്തരവാദിത്വങ്ങളെ ജോലിയിൽ തുടരുന്ന ആശാ വർക്കർമാരുടെ തലയിൽ അടിച്ചേൽപ്പിക്കുന്നു. കീഴ്ത്തട്ടു ജോലിക്കാർ സഹിക്കേണ്ടിവരുന്ന സകല വേദനകളും അവർ സഹിക്കുന്നു. ജോലി ഇരട്ടിക്കുമ്പോഴും വേതനം കൂടാതിരിക്കുന്ന നിർഭാഗ്യകരമായ അവസ്ഥയെ നേരിടുന്നവരാണ് തങ്ങളെന്ന് സമരം ചെയ്യുന്ന വികസനത്തൊഴിലാളിസ്ത്രീകൾ പറയുന്നു.
കേരളത്തിലാണ് ആശാ വർക്കർമാർക്ക് ഏറ്റവുമധികം വേതനം കിട്ടുന്നതെന്ന് സമരത്തെ അനുകൂലിക്കുന്നുവെന്ന് ആവകാശപ്പെടുന്നവർ പോലും പറയുന്നു. എന്നാൽ കർണാടകത്തിലെ അരി വിലയാണോ കേരളത്തിൽ, ആശാവർക്കർമാർ തിരിച്ചുചോദിക്കുന്നു. അവിടെത്തെക്കാൾ ഇരട്ടിയാണ് ഇവിടെ ജീവിതച്ചെലവ്. ഉത്തരവാദിത്വങ്ങൾ പതിന്മടങ്ങാണ്. മാത്രമല്ല, ജീവിതത്തെ പറ്റിയുള്ള ആദർശം, കുട്ടികളോട് മാതാപിതാക്കളുടെ ഉത്തരവാദിത്വബോധം, ഇതെല്ലാം ഉത്തർ പ്രദേശിലും കേരളത്തിലും ഒന്നാണോ, അവർ മറുചോദ്യം തുടരന്നു. കേരളത്തിലെ ജീവിതച്ചെലവിനും ജോലിഭാരത്തിനും ജീവിതാദർശങ്ങൾക്കും പറ്റിയ വേതനമല്ല തങ്ങളുടേതെന്ന് ആശാ വർക്കർമാർ ഉറപ്പിച്ചു പറയുമ്പോൾ കേരളത്തെ മറ്റു സംസ്ഥാനങ്ങളുമായി താരതമ്യം ചെയ്ത് ഇവിടുത്തെ പ്രശ്നങ്ങളെ അദൃശ്യമാക്കുന്ന അധികാരിതന്ത്രത്തെയാണ് അവർ  തിരസ്ക്കരിക്കുന്നത്.
ആശാ വർക്കറുടെ വേതനം 13,200 രൂപ വരെ എന്നദേശാഭിമാനിയുടെ അവകാശവാദത്തെ തൊഴിലാളികൾ തള്ളിക്കളയുന്നു. എല്ലാ ഇൻസെൻറീവുകളും കൂട്ടിയാലും ഇത്രയും വരില്ലെന്നും അവർ പറയുന്നു. കിട്ടേണ്ട 7000 പോലും പലതരം കുറയ്ക്കലിനു വിധേയമാകാറുണ്ടെന്നും, ജൂനിയർ പബ്ളിക് ഹെൽത്ത് നേഴ്സ് മുതൽ പഞ്ചായത്ത് മെമ്പർ വരെയുള്ളവരുടെ ദയാദാക്ഷീണ്യത്തെ ആശ്രയിച്ചാണ് തങ്ങളുടെ മാസവരുമാനമെന്നും അവർ അവകാശപ്പെടുന്നു. അധികാരികളുടെ ഇഷ്ടത്തിനു നിൽക്കാത്തവർക്ക് കടുത്ത നഷ്ടമാണുണ്ടാകാറ്. മാത്രമല്ല, അഞ്ചാം തീയതിയ്ക്കു മുമ്പ് ശമ്പളം കിട്ടുന്നതു തന്നെ വിരളമാണെന്നും കഴിഞ്ഞ മൂന്നു മാസത്തെ ശമ്പളം കിട്ടിയിട്ടില്ലെന്നും അവർ ചൂണ്ടിക്കാട്ടുന്നു. തൊഴിലിനാവശ്യമായ സ്മാർട്ട് ഫോൺ പോയിട്ട്, ടി ബി രോഗികളുടെ കഫം പരിശോധനയ്ക്കെടുക്കാൻ ആവശ്യമായ കൈയ്യുറ പോലും തങ്ങൾക്ക് സർക്കാർ നൽകിയിട്ടില്ലെന്ന് അവർ പരാതിപ്പെടുന്നു. ഡെങ്കിപ്പനി പോലുള്ള പകർച്ചവ്യാധികളെ നേരിടേണ്ടിവരുമ്പോൾ ആശാവർക്കർമാരുടെ ജോലി തങ്ങളുടെ വാർഡുകളിൽ മാത്രം ഒതുങ്ങുന്നുമില്ല. ഇതിനൊന്നും അവർക്ക് സവിശേഷപ്രതിഫലം ലഭിക്കുന്നുമില്ല. കേരളത്തിലെ മറ്റു അനൗപചാരിക സ്ത്രീത്തൊഴിലാളികൾക്ക് ലഭിച്ചുവരുന്ന വേതനത്തെക്കാൾ ഞെട്ടിപ്പിക്കുംവിധം കുറവാണ് ആശാ വർക്കർമാരുടെ വേതനം. സമീപകാലത്ത് കേരളത്തിലെ രണ്ടു പ്രമുഖനഗരങ്ങളിൽ നടത്തിയ പഠനത്തിൽ ഗാർഹിത്തൊഴിലാളികളായ സ്ത്രീകളുടെ മാസവേതനം 11,000- 12,000 രൂപ വരെയാണ്. ഹരിതകർമ്മസേനാത്തൊഴിലാളികൾക്ക് പലയിടത്തും കുറഞ്ഞത് 10,000 രൂപ കിട്ടിത്തുടങ്ങിയിരിക്കുന്നു. തൊഴിലാളികൾ ആയി കണക്കാക്കപ്പെടാത്തതുകൊണ്ട് മിനിമം കൂലി പോയിട്ട് തൊഴിലുറപ്പുകൂലി പോലും അവർക്ക് അവകാശപ്പെടാനാവില്ലെന്നാണ് അധികാരികളുടെ പക്ഷം. കേരളത്തിൽ ചിലയിടങ്ങളിൽ ആശാവർക്കർമാർ സാമൂഹ്യമായ ഒറ്റപ്പെടലും അനുഭവിക്കുന്നുവെന്നും സമരക്കാർ പറയുന്നു.
കേരളം നമ്പർ ഒന്ന് എന്ന ഖ്യാതി നിലനിർത്താൻ പുതുപുത്തൻ പ്രഖ്യാപനങ്ങൾ നടത്തുക, എന്നിട്ട് സർവ്വപ്രധാനങ്ങളായ പൊതുജനാരോഗ്യപ്രക്രിയകൾക്കു പുറമേ പുതിയവയെയും നിരന്തരമായി ആരോഗ്യസംവിധാനത്തിന്റെ ഏറ്റവും കീഴ്ത്തട്ടുപ്രവർത്തകരുടെ മേൽ കൂടുതൽക്കൂടുതൽ അടിച്ചേൽപ്പിക്കുക, അവരെക്കൊണ്ട് അടിമപ്പണിയെടുപ്പിക്കുക – ഈ ചിത്രത്തെയാണ് ആശാ വർക്കർമാരുടെ സമരം വെളിച്ചത്തു കൊണ്ടുവന്നിരിക്കുന്നത്.
പക്ഷേ ഇതു മാത്രമല്ല ഈ സമരം വിളിച്ചു പറയുന്നത്. വികസനത്തൊഴിലാളിസ്ത്രീകൾ ഉന്നയിക്കുന്ന ആവശ്യങ്ങൾ എന്താണ് വെളിവാക്കുന്നത്? കേരളം നമ്പർ ഒന്ന് എന്ന ഖ്യാതി നിലനിർത്താൻ പുതുപുത്തൻ പ്രഖ്യാപനങ്ങൾ നടത്തുക, എന്നിട്ട് സർവ്വപ്രധാനങ്ങളായ പൊതുജനാരോഗ്യപ്രക്രിയകൾക്കു പുറമേ പുതിയവയെയും നിരന്തരമായി ആരോഗ്യസംവിധാനത്തിന്റെ ഏറ്റവും കീഴ്ത്തട്ടുപ്രവർത്തകരുടെ മേൽ കൂടുതൽക്കൂടുതൽ അടിച്ചേൽപ്പിക്കുക, അവരെക്കൊണ്ട് അടിമപ്പണിയെടുപ്പിക്കുക – ഈ ചിത്രത്തെയാണ് ആശാ വർക്കർമാരുടെ സമരം വെളിച്ചത്തു കൊണ്ടുവന്നിരിക്കുന്നത്. കഴിഞ്ഞ ദിവസം കേരള ഹൈക്കോടതിയിൽ ആശാവർക്കർമാരുടെ സമരം വഴിതടസ്സമുണ്ടാക്കുന്നുവെന്ന് പരാതി എത്തിയത് വെറുതേയല്ല. ആശാവർക്കർമാർ തുറന്നുകാട്ടുന്ന ചിത്രം സർക്കാരിനു നാണക്കേടു തന്നെ. അവർ വഴിവക്കത്തു സമരം തുടരുംതോറും ആ ചിത്രം പൊതുദൃശ്യതയിൽ നിലനിൽക്കും. പ്രശ്നത്തെ പരിഹരിക്കുന്നതിനു പകരം അതിനെ മറയ്ക്കാൻ സർക്കാർ നടത്തുന്ന ശ്രമം ദയനീയമാണ്.
എന്നാൽ ഒരുപക്ഷേ കേരള സർക്കാരിനെക്കാൾ ഞങ്ങളുടെ ആഹ്വാനം കേരളത്തിലെ സിവിൽ സമൂഹത്തോടാണ്. കേരളത്തിലെ വൻകിട തൊഴിലാളിപ്രസ്ഥാനങ്ങളുടെ മൂഢത്വം ഭയങ്കരം തന്നെ. CITU തങ്ങളെ സഹായിക്കാനല്ല, ഭീഷണിപ്പെടുത്താനാണ് ശ്രമിക്കുന്നതെന്ന് സമരക്കാർ പറയുന്നു. CITU വനിതാവിഭാഗം കണ്ടില്ലെന്നു നടിക്കുന്നു. പക്ഷേ അതിലും സങ്കടകരമായ കാര്യം, കേരളത്തിൽ കഴിഞ്ഞ രണ്ടു ദശകങ്ങൾക്കിടയിൽ രൂപമെടുത്ത സ്ത്രീത്തൊഴിലാളിസംഘടനകളുടെ നിശബ്ദതയാണ്. നിങ്ങൾ ഈ മിണ്ടാതിരിക്കൽ അവസാനിപ്പിക്കണമെന്ന് ഞങ്ങൾ അഭ്യർത്ഥിക്കുന്നു. സ്ത്രീകൾക്കുവേണ്ടി പ്രവർത്തിക്കുന്നുവെന്ന് പറയുന്ന എൻ ജി ഒകളും മറ്റു വനിതാസംഘടനകളും സജീവമായി രംഗത്തുവരണമെന്ന് ഞങ്ങൾ അഭ്യർത്ഥിക്കുന്നു. WCC-യുടെ സമരത്തിന് നിങ്ങൾ നൽകിയ പിന്തുണ കേരളത്തിലെ തൊഴിലാളിസ്ത്രീകളുടെ മുൻനിരയിൽത്തന്നെയുള്ള ആശാ വർക്കർമാർക്കും നൽകണമെന്ന് അപേക്ഷിക്കുന്നു.
ആപത്തിൽ രക്ഷിക്കുന്നവരെ തിരികെ തുണയ്ക്കാതെ കൈവിടുന്നവരാണ് നാമെന്ന് മുമ്പുതന്നെ തെളിഞ്ഞതാണ് – വിഴിഞ്ഞത്തെ മത്സ്യത്തൊഴിലാളി സമരത്തിൽ. അതിനു സമാനമായ ഒരു അവസരമാണിത്. ആശാ വർക്കർമാരുടെ നിരന്തരസേനവമാണ് ഇരുപത്തിയൊന്നാം നൂറ്റാണ്ടുകളിലെ ആരോഗ്യവെല്ലുവിളികളെ നേരിടാൻ നമ്മെ ഇതുവരെ സഹായിച്ചത്  --- എന്നാൽ അവരുടെ ആവശ്യങ്ങളെ ചെവിക്കൊള്ളാൻ അധികാരികൾ തയ്യാറാകുന്നില്ല. അവർ സ്ത്രീകളാകുമ്പോൾ പിതൃമേധാവിത്വത്തിൻറെ സാമാന്യയുക്തിയെ പ്രയോജനപ്പെടുത്തിക്കൊണ്ട് സമരത്തെ പുച്ഛിക്കാൻ ഭരണംകൂടം ശ്രമിക്കുന്നത് പ്രതീക്ഷിതം മാത്രം. എന്നാൽ കേരളജനതയുടെ നിശബ്ദത കേവലം നന്ദികേടു മാത്രമല്ല, ശുദ്ധവിഡ്ഢിത്തവും ഭീരുത്വവും കൂടിയാണ്. കാരണം 21-ാം നൂറ്റാണ്ട് പലതരം പകർച്ചവ്യാധികളുടെ കാലമായിരിക്കുമെന്ന് ഏതാണ്ട് സുവ്യക്തമായിരിക്കുന്നു. ആഗോളമഹാമാരികൾ ഇനിയും വന്നേക്കാം – വെള്ളപ്പൊക്കമോ കാട്ടുതീയോ ഇനിയും വരാം. ഇരിക്കുന്ന കൊമ്പ് വെട്ടുന്നത് കണ്ടിട്ടും മിണ്ടാതിരുന്ന വിഡ്ഢികളും ഭീരുക്കളും ആകാതിരിക്കട്ടെ നമ്മൾ.
ആശാ വർക്കർമാരുടെ സമരത്തെ ആൽത്തിയ എല്ലാവിധത്തിലും പിൻതാങ്ങുന്നു. സമരക്കാരുടെ ആവശ്യങ്ങളെ സർക്കാർ തികച്ചും അനുഭാവപൂർവം പരിഗണിക്കണമെന്ന് ഞങ്ങൾ ആവശ്യപ്പെടുന്നു. കേരളത്തിലെ സിവിൽ സമൂഹം നിശ്ശബ്ദത വിട്ടുണരണമെന്നും ഞങ്ങൾ ആഹ്വാനം ചെയ്യുന്നു.

പ്രതിസന്ധി നിറഞ്ഞ തൊഴിൽ സമൂഹത്തിലെ‘ആശ’യറ്റ വർക്കർമാർ:ഇത്രയും അടിസ്ഥാന ആവശ്യങ്ങൾക്കാണ് ഇടതു സർക്കാർ ASHA വർക്കർമാരെ രാപകൽ സമരത്തിൽ നിർത്തിയിരിക്കുന്നത്",left
"' നവീൻ ബാബുവിൻ്റെ മരണത്തിൽ സിബിഐ അന്വേഷണ ആവശ്യം തള്ളി എംവി ഗോവിന്ദൻ; സിബിഐ കൂട്ടിലടച്ച തത്തയെന്ന് പ്രതികരണം -           ' - ഇടുക്കി:കണ്ണൂർ മുൻ എഡിഎം നവീൻ ബാബുവിൻ്റെ മരണത്തിൽ കുടുംബം ആവശ്യപ്പെട്ടുള്ള സിബിഐ അന്വേഷണ ആവശ്യം തള്ളി സിപിഎം സംസ്ഥാന സെക്രട്ടറി എംവി ​ഗോവിന്ദൻ. സിബിഐ അന്വേഷണത്തെ കുറിച്ച് വ്യക്തമായ ധാരണ പാർട്ടിക്ക് ഉണ്ടെന്ന് എംവി ​ഗോവിന്ദൻ പറഞ്ഞു. ഈ നിലപാടിൽ മാറ്റമില്ല. സിബിഐ കൂട്ടിൽ അടച്ച തത്തയാണെന്നും എംവി ​ഗോവിന്ദൻ പ്രതികരിച്ചു. അതേസമയം, പാർട്ടി നവീൻ്റെ കുടുംബത്തിന് ഒപ്പമാണെന്നും എംവി ​ഗോവിന്ദൻ ആവർത്തിച്ചു.

സർക്കാർ ജീവനക്കാർ ക്ഷേമപെൻഷൻ വാങ്ങിയ സംഭവത്തിലും സെക്രട്ടറി പ്രതികരിച്ചു. സർക്കാർ ജീവനക്കാരിൽ കള്ളനാണയങ്ങൾ കാണുമെന്നും അന്വേഷിച്ച് നടപടി എടുക്കട്ടെയെന്നും ​ഗോവിന്ദൻ പറഞ്ഞു. അതേസമയം, നവീൻ ബാബുവിന്‍റെ മരണവുമായി ബന്ധപ്പെട്ട അന്വേഷണത്തിന്‍റെ കേസ് ഡയറി ഹാജരാക്കാൻ സംസ്ഥാന പൊലീസിന് ഹൈക്കോടതി നിർദേശം നൽകി. എ‍ഡിഎമ്മിന്‍റേത് ആത്മഹത്യയല്ല, കൊതപാതകമാണെന്നും പ്രതിയായ സിപിഎം കണ്ണൂർ ജില്ലാ കമ്മിറ്റി അംഗം പിപി ദിവ്യയെ രക്ഷിച്ചെടുക്കാനാണ് പൊലീസിന് വ്യഗ്രതയെന്നും നവീൻ ബാബുവിന്‍റെ കുടുംബം കോടതിയെ അറിയിച്ചു. സിബിഐ അന്വേഷണം ആവശ്യപ്പെട്ടുളള ഹർജി ഫയലിൽ സ്വീകരിച്ച സിംഗിൾ ബെഞ്ച് മറുപടി പറയാൻ സംസ്ഥാന സർക്കാരിനോടും സിബിഐയോടും ആവശ്യപ്പെട്ടു.

സംസ്ഥാന പൊലീസ് അന്വേഷണത്തിൽ തങ്ങൾക്ക് ലവലേശം വിശ്വാസമില്ലെന്ന് പറഞ്ഞുകൊണ്ടാണ് നവീൻ ബാബുവിന്‍റെ ഭാര്യ മഞ്ജുഷ നൽകിയ ഹർജിയിൽ വാദം തുടങ്ങിയത്. പ്രതിയായ പിപി ദിവ്യ സിപിഎമ്മിന്‍റെ ജില്ലാ കമ്മിറ്റി അംഗമാണ്. പോഷകസംഘടനകളുടെ ഭാരവാഹിയാണ്. രാഷ്ടീയ സ്വാധീനമുള്ളയാളാണ്. അതുകൊണ്ടുതന്നെ കേസ് അട്ടിമറിക്കപ്പെട്ട നിലയിലാണ്. എസ് ഐ ടി എന്നത് പേരിന് മാത്രമാണ്. തെളിവുകൾ ശേഖരിക്കാൻ അവർക്ക് താൽപര്യമില്ല. പ്രതിയുമായി ചേർന്ന് രക്ഷപ്പെടാനുളള വ്യാജതെളിവുകളുടെ ശേഖരണമാണ് ഇപ്പോൾ നടക്കുന്നത്. അതുകൊണ്ടുതന്നെ കുറ്റപത്രം സമർപ്പിക്കാൻ കോടതിയനുവദിക്കരുതെന്നാണ് ഹര്‍ജിക്കാരിയുടെ ആവശ്യം. കൊലപാതകമെന്ന് എങ്ങനെ പറയാനാകുമെന്ന് ചോദിച്ച സിംഗിൾ ബെഞ്ച് കുറ്റപത്രം സമർപ്പിക്കുന്നതുകൊണ്ട് എന്താണ് കുഴപ്പമെന്നും ആരാഞ്ഞു.

അന്തിമ റിപ്പോ‍ർട്ട് നൽകിയാലും സിബിഐ അന്വേഷണത്തിന് ഉത്തരവിടാനുളള നിയമവഴികളുണ്ട്. അങ്ങനെ സംഭവിച്ചാൽ വ്യാജ തെളിവുകൾ കുത്തിനിറച്ച് പ്രതിയെ രക്ഷിച്ചെടുക്കാനുളള റിപ്പോർട്ടാകും കോടതിയിൽ എത്തുകയെന്നായിരുന്നു ഹർജിക്കാരിയുടെ മറുപടി. രാഷ്ട്രീയ സ്വാധീനത്തിനുമപ്പുറത്ത് പ്രതിയ്ക്ക് എങ്ങനെയാണ് കേസിനെ വഴി തെറ്റിക്കാൻ കഴിയുക എന്നായിരുന്നു കോടതിയുടെ മറുചോദ്യം. സിബിഐ അന്വേഷണം ഇല്ലെങ്കിൽ ക്രൈംബ്രാഞ്ച് അന്വേഷണമെങ്കിലും വേണമെന്നും നിലവിലെ അന്വേഷണത്തിൽ വിശ്വാസമില്ലെന്നും നവീൻ  ബാബുവിന്‍റെ കുടുംബത്തിന്‍റെ അഭിഭാഷകൻ അറിയിച്ചു. ഹർജി ഫയലിൽ സ്വീകരിച്ച കോടതി സംസ്ഥാന സർക്കാരിനും സിബിഐയ്ക്കും നോട്ടീസ് അയക്കാൻ നിർദേശിച്ചു. അന്വേഷണ ഉദ്യോഗസ്ഥൻ കേസ് ഡയറിയും ഹാജരാക്കണം. ഹർജി വിശദ വാദത്തിനായി അടുത്ത മാസം ആറിലേക്ക് ജസ്റ്റീസ് ബെച്ചു കുര്യൻ തോമസ് മാറ്റി.

ശബരിമലയിലെ വ്യാജ പ്രചാരണം: സൈബർ സെൽ അന്വേഷണം തുടങ്ങി; പ്രചരിപ്പിക്കുന്നത് കഴിഞ്ഞ വർഷത്തെ ദുരിതയാത്രാ വീഡിയോ

://../?=188",right
"ചാണക്യന്റെ ഭണ്ഡാരം രാജ്യത്തെ സാമ്പത്തിക സ്രോതസ്സുകൾ കണ്ടെത്താനും  നികുതിവരുമാനം ഉയർത്താനും വേണ്ട ഉൾക്കാഴ്ച ചാണക്യനിലുണ്ടായിരുന്നു. ഭണ്ഡാര നിർമിതി എപ്രകാരമായിരിക്കണം എന്നതിൽ തുടങ്ങി സാമ്പത്തിക സ്രോതസ്സുകൾ സാങ്കേതികമായി അടയാളപ്പെടുത്തി, ഓരോന്നിനെയും സൂക്ഷ്മമായി വിശദീകരിച്ച്,  രാജ്യത്തിന്റെ ആയ- വ്യയ ഘടന നിർണയിച്ചുറപ്പിക്കുകയാണ് ചാണക്യൻ. ഓരോ വകുപ്പിന്റെ ഘടനയും  പ്രവർത്തനങ്ങളുടെ സൂക്ഷ്മതയും വ്യക്തമാക്കുന്നുണ്ട്. സാമ്പത്തിക ക്രമക്കേടുകളെ കുറിച്ചും അഴിമതിയെ കുറിച്ചും അഴിമതിക്കുള്ള ശിക്ഷാനടപടികളെക്കുറിച്ചും വെളിപ്പെടുത്തുന്നുണ്ട്.
ചാണക്യൻ വിഭാവനം ചെയ്‌ത വരവ്- ചെലവ്- നീക്കിയിരിപ്പ് ആശയങ്ങൾക്ക് സമകാലപ്രസക്തിയില്ലെന്ന് പൂർണമായും പറയാനാകില്ല. ഇന്നത്തെ കാലത്ത് അസാധ്യമായി തീർന്നിരിക്കുന്ന കരുതൽ ധനമായ  നീക്കിയിരിപ്പ് എന്ന ആശയം ചാണക്യചിന്തയിൽ ഇടം കണ്ടിരുന്നുവെന്നത് അംഗീകരിക്കേണ്ടതുതന്നെ. കൂടാതെ, ചാണക്യകാലത്ത്  രാജ്യത്തിന്റെ സാമ്പത്തികാസൂത്രണത്തിൽ ഭരണകൂട താല്പര്യമായ ജനപ്രിയത എന്ന ഘടകം ഉണ്ടായിരുന്നില്ല എന്നതും രാജ്യത്തിന്റെ ആരോഗ്യത്തിന് വേണ്ടത് മിച്ചബജറ്റാണെന്ന ചാണക്യനയവും സവിശേഷമായി തിരിച്ചറിയേണ്ടതാണ്.
ഭണ്ഡാരസംബന്ധമായ ആലോചനയാണ്സന്നിധാതൃ നിചയകർമംഎന്ന അധ്യായം. ഭണ്ഡാരത്തിന്റെ ചുമതല വഹിക്കുന്ന അധികാരിയാണ് സന്നിധാതാവ്. ഭണ്ഡാരം എന്ന ചാണക്യ സ്ഥാപനം ഖജനാവ് എന്നാണ് ഇന്ന് കൂടുതൽ അറിയപ്പെടുന്നത്. നല്ല ആഴത്തിൽ ചതുരാകൃതിയിൽ കുളം കുഴിപ്പിച്ച് അടിത്തട്ടിൽ കല്ലു പാകിയും   വശങ്ങൾ  കല്ലു കെട്ടിയും  ഉറപ്പിച്ചുവേണം ഭണ്ഡാരനിർമതി. കാതലുള്ള മരമുപയോഗിച്ച് ബഹു മുറികളുള്ള മൂന്നുനില കെട്ടിടം പണിയിക്കണം. മുകൾനില  ദേശം, മധ്യനില സ്ഥാനം, താഴത്തെ നില തല. ഓരോ നിലയിലും അറകൾ, മുകളിലത്തെ തട്ടിലേക്ക് അടച്ചുപൂട്ടാവുന്ന  പ്രവേശന ദ്വാരം, താഴേക്കിറങ്ങാൻ ഗൂഢമാർഗം എന്നിവ ഭൂമി ഗൃഹത്തിലുണ്ടാക്കണം.
ഭൂമി ഗൃഹത്തിന്റെ മുകളിൽ ഇരുഭാഗത്ത് മുഖപ്പുരയോടു കൂടിയ കലവറ മുറികൾ (ഭാണ്ഡവാഹിനി) ചുറ്റിലും ഉണ്ടാക്കണം. ഇഷ്ടികകൊണ്ട് കെട്ടുന്ന കോശഗൃഹത്തിൽ  ഒരു വാതിലും യന്ത്രഘടിതമായ സോപാനവും ദേവതാപ്രതിമ കൊത്തിയ കതകും നിർബന്ധം.  ഭൂമിഗൃഹം ഉയർത്തി പ്രാസാദമായി നിർമിക്കുന്നവയുമുണ്ട്. ഇവയ്ക്കുപുറമേ മരണശിക്ഷയ്ക്കു വിധിക്കപ്പെട്ടവരെകൊണ്ട്  രാജ്യാതിർത്തിയിൽ ഗൂഢമായി ധ്രുവനിധി കോശഗൃഹം പണിയിച്ചു ആപത്തിൽ കരുതലായി അവിടെ ദ്രവ്യം സൂക്ഷിക്കണമെന്നും ചാണക്യൻ നിർദേശിക്കുന്നു. ഭണ്ഡാരത്തിന്റെ സുരക്ഷയ്ക്ക് ഊന്നൽ നൽകിയാണ് കോശഗൃഹ മാതൃക ചാണക്യൻ വിശദീകരിക്കുന്നത്. കരുതൽ ധനവും നിത്യോപയോഗത്തിനാവശ്യമായതും എന്ന് ഭണ്ഡാരനിധിയെ വേറിട്ട് സമീപിക്കാൻ അന്നേ ചാണക്യന് കഴിഞ്ഞിരുന്നു.
ചരക്കുകൾ, ആയുധങ്ങൾ, പടച്ചട്ടകൾ, വനവിഭവങ്ങൾ മുതലായവ ശേഖരിച്ചു സൂക്ഷിക്കാൻ വിവിധ കോശാഗൃഹങ്ങളുണ്ട്. നടുമുറ്റത്തേക്കു തുറക്കാവുന്ന ഒരു വാതിലുള്ള നാലു ശാലകളോടും പൊള്ളയായ തൂണുകളിലൂടെ പുറത്തുകടക്കാൻ ഗൂഢമാർഗമുള്ളതും  ഭൂമിക്കടിയിലേക്കും മുകളിലേക്കും പല നിലകളുള്ളതുമായ നാലുകെട്ട് പണിയണം. അതിന്റെ  ഇരുപുറവും തുറന്ന സ്തംഭങ്ങൾ ഉയർത്തി  പൂമുഖത്തോടുകൂടിയ  പണ്യഗൃഹം പണിയണം. പണ്യഗൃഹം പോലെ ഘടനയുള്ളതായി കോഷ്ഠാഗാരവും  പണിയണം. നീണ്ട ശാലകളോടും അകത്തു ഭിത്തികളെ മറച്ചുകൊണ്ട് അനേകം കഷ്യകളോടും കുടിയാണ് കുപ്യഗൃഹം പണിയേണ്ടത്. അതുതന്നെ ഭൂമിഗൃഹത്തോടുകൂടി പണിചെയ്താണ്  ആയുധാഗാരം നിർമിക്കുന്നത്.
നിലവിലെ ചെലവുകൾക്കായി പണം നൽകിയശേഷം അധിക പണം അവശേഷിക്കുന്നതാണ് നീക്കിയിരിപ്പായി ചാണക്യൻ അവതരിപ്പിച്ചത്. രാജ്യത്തിന്റെ അതിജീവനത്തിന് കരുതൽധനം നിർബന്ധമാണെന്ന സാമ്പത്തിക വാദമായിരുന്നു ചാണക്യനുണ്ടായിരുന്നത്
ധർമസ്ഥീയം, മഹാമാത്രീയം എന്നിങ്ങനെ രണ്ടുതരം കാരാഗൃഹങ്ങളാണ് ചാണക്യൻ പരാമർശിക്കുന്നത്. ജില്ലാ ജയിൽ, സബ് ജയിൽ, വനിതാ ജയിൽ, തുറന്ന ജയിൽ എന്നിങ്ങനെ വിവിധ തടവറ സംവിധാനങ്ങൾ ഇന്നു നടപ്പുണ്ട്. ന്യായാധിപന്മാരാൽ ശിക്ഷിക്കപ്പെട്ടിട്ടുള്ളവർക്കായി ധർമസ്ഥീയം, വകുപ്പധ്യക്ഷന്മാരാൽ തടവിലാക്കപ്പെട്ടവർക്കായി മഹാമാത്രീയം എന്നീ കാരാഗൃഹങ്ങൾ വെവ്വേറെയായി പണിയിക്കണം. സ്ത്രീപുരുഷന്മാർക്കുള്ള സ്ഥലം വേർതിരിച്ചും പുറത്തേക്കു കടക്കാൻ പാടില്ലാത്തവിധം രഹസ്യമായ  ഉള്ളറകളോടും  കൂടി വേണം നിർമിക്കാൻ. കൊളോണിയൽ ജയിൽ സംവിധാനം നിലവിൽ വരുന്നതിനും നുറ്റാണ്ടുകൾക്കുമുമ്പേ  തടവറ സംവിധാനം ഇന്ത്യയിൽ നിലനിന്നിരുന്നുവെന്ന് ഇത് വ്യക്തമാക്കുന്നു.
കോശനിർമിതികളിൽ ഒതുങ്ങുന്നില്ല കോശാധ്യക്ഷനായ സന്നിധാതാവിന്റെ ഉത്തരവാദിത്തങ്ങൾ. ശേഖരിക്കേണ്ട ദ്രവ്യങ്ങളെ അടിസ്ഥാനമാക്കി അതാതു മേഖലകളിലെ വിദഗ്‌ധരുടെ അഭിപ്രായം മാനിച്ച്, ഓരോ ദ്രവ്യത്തിന്റെയും ഗുണനിലവാരം ഉറപ്പുവരുത്തിവേണം കോശത്തിലേക്കു സ്വീകരിക്കാൻ. സന്നിധാതാവ് വിദഗ്ദ്ധരുടെ സഹായത്താൽ മാത്രമേ പഴയതും പുതിയതുമായ രത്നം, ചന്ദനം, വസ്ത്രം, തോൽ തുടങ്ങിയവ ശേഖരിക്കേണ്ടതെന്നാണ് ചാണക്യപക്ഷം. ഏതൊരു ദ്രവ്യത്തിന്റെയും ഗുണനിലവാരത്തിൽ കപടത കാണിക്കുന്നവർക്കെതിരെ ശക്തമായ പിഴ ഈടാക്കണം. രത്നത്തിൽ വ്യാജം ചെയ്താൽ ചെയ്തവനും ചെയ്യിച്ചവനും ഉത്തമസാഹസം ദണ്ഡം വിധിക്കണം. ചന്ദനത്തിലാണെങ്കിൽ മധ്യമസാഹസം. മറ്റുള്ളവയിൽ കൊണ്ടുവന്നതും അതിന്റെ ഇരട്ടിയും പിഴയായി ഈടാക്കണം.
ശുദ്ധമെന്ന് വിദഗ്ധന്മാർ സമ്മതിക്കുന്ന ഹിരണ്യമേ സ്വീകരിക്കാവൂ. അശുദ്ധ ഹിരണ്യം കൊണ്ടുവന്നവന് പൂർവ്വസാഹസം ദണ്ഡമാണ് ശിക്ഷ. ധാന്യവും ശുദ്ധമായിരിക്കണം. അല്ലാത്തതാണെങ്കിൽ  കൊണ്ടുവന്നതിന്റെ ഇരട്ടി പിഴ. ഇതിലൊതുങ്ങുന്നില്ല ഭണ്ഡാരവുമായി ബന്ധപ്പെട്ട ചാണക്യന്റെ അഴിമതിയെക്കുറിച്ചുള്ള ധാരണകൾ. ഓരോ തരം കോശത്തിന്റെയും പ്രധാനാധികാരി (യുക്തൻ),  ഉപയുക്തൻ, സഹകാരികളായ  കീഴ്ജീവനക്കാർ  എന്നിവർ യഥാക്രമം ഒന്ന്, രണ്ട്, നാല് പണം മോഷ്ടിച്ചാൽ പൂർവ്വസാഹസം, മാധ്യമസാഹസം, ഉത്തമ സാഹസം എന്നിങ്ങനെ  പിഴ നിശ്ചയിച്ചിട്ടുണ്ട്. കോശത്തിന്റെ ഉദ്യോഗസ്ഥർ ഭണ്ഡാരം കട്ടാൽ മരണശിക്ഷയാണ് വിധി. അവന്റെ കീഴ്ജീവനക്കാർക്ക് പകുതി ശിക്ഷ നൽകണം. അവർ ഇതറിഞ്ഞിട്ടില്ലെങ്കിൽ താക്കീതിൽ ഒതുക്കണം ശിക്ഷ.
മോഷ്ടാക്കൾ ഭണ്ഡാരക്കവർച്ച നടത്തിയാൽ അവർക്ക് ക്ലേശിപ്പിച്ചു കൊല്ലുന്ന ചിത്രാഘാതം ശിക്ഷയാണ് വിധിക്കേണ്ടത്. ഇത്തരം അഴിമതി സന്ദർഭങ്ങൾ ഒഴിവാക്കാനായി സന്നിധാതാവ് മുൻകരുതലുകൾ എടുക്കണം. വിദഗ്‌ധരുടെ സഹായം ഉറപ്പുവരുത്തുവഴി സന്നിധാതാവിനു ഭണ്ഡാരസംബന്ധമായ അഴിമതി നിയന്ത്രിക്കാനാവുമെന്നും ചാണക്യൻ ഓർമിപ്പിക്കുന്നുണ്ട്. സ്വജനപക്ഷക്കാരെയും നീതിബോധമില്ലാത്തവരെയും   ഭണ്ഡാരച്ചുമതലയിൽ നിന്നും അകറ്റിനിർത്തണമെന്ന ചാണക്യബോധ്യം പൂർണമായും അസ്ഥാനത്തല്ലെന്ന്, പുതിയ കാലത്തെ സാമ്പത്തിക അഴിമതികളുടെ ചിത്രം അടിവരയിട്ടു കാട്ടിത്തരുന്നു.
കോശത്തിലേക്കുള്ള വരുമാനമാർഗങ്ങളെ കുറിച്ചും സമാഹർത്താവിന്റെ ഉത്തരവാദിത്തങ്ങളെക്കുറിച്ചും വരവ് ചെലവ് ഇനങ്ങളെകുറിച്ചും സൂക്ഷ്മമായി വിശദീകരിക്കുകയാണ് ചാണക്യൻ സമാഹൃത സമുദായ പ്രസ്ഥാപനം എന്ന അധ്യായത്തിൽ.
രാജ്യത്തെ പ്രധാന വരുമാന സ്രോതസ്സുകളായി ചാണക്യൻ വിവിധ മേഖലകൾ നിർണയിച്ചുറപ്പിച്ചു. സമാഹർത്താവ് കരം, നികുതി എന്നിവ പിരിച്ചും പിഴ ഈടാക്കിയും അളവ് തൂക്ക കൃത്യത ഉറപ്പുവരുത്തിയും വരുമാനം കോശത്തിലെത്തിക്കണം. ദുർഗം,  രാഷ്ട്രം, ഖനി, സേതു, വനം, വാണിക്പഥം തുടങ്ങിയ വരുമാനമാർഗങ്ങൾ നിശ്ചയിച്ചു. നഗര -കമ്മട്ട അധ്യക്ഷന്മാർ, ഓരോ തുറയുടെയും  മേനോക്കിമാർ, സ്വർണപ്പണിക്കാർ, വേശ്യാവൃത്തി ചെയ്യുന്നവർ, ചൂതുകളിക്കുന്നവർ, ഗൃഹനിർമാതാക്കൾ, ലോഹപ്പണിക്കാർ, ശിൽപികൾ, ദേവതാധ്യക്ഷന്മാർ എന്നിവരിൽനിന്നും  വ്യാപാരികൾ, ധനികർ തുടങ്ങിയവരിൽ  നിന്നും  പിരിക്കുന്നതാണ് ദുർഗം. ദുർഗം കരം അഥവാ ചുങ്കമാണ്.
വരവ്, ചെലവ്, നീക്കിയിരിപ്പ് എന്നിവയുടെ കണക്കുകൾ കൃത്യമായി രേഖപ്പെടുത്തണമെന്ന നിർദ്ദേശം ചാണക്യൻ മുന്നോട്ടുവെച്ചിരുന്നു. കാലസൂചനക്കനുസൃതമായി വേണം ആയ- വ്യയ കണക്കുകൾ രേഖപ്പെടുത്തേണ്ടത്.
രാഷ്ട്രമെന്നത്  കൃഷി, വിളനികുതി, ഭാഗം, കരം, കടത്തുകൂലി, കപ്പൽകൂലി, വഴിക്കരം, മേച്ചിൽസ്ഥല നികുതി, ഭൂമി കാവൽക്കാരുടെ കൂലി, കള്ളന്മാരെ ബന്ധിക്കുന്നതിന് ഗ്രാമക്കാർ അടയ്ക്കുന്ന നികുതി എന്നിവയിൽ നിന്നുള്ള വരുമാനമാണ്. മുത്ത്, പവിഴം, ശംഖം, ലോഹങ്ങൾ,  ഉപ്പുകൾ എന്നിവയും ഭൂമിയിൽനിന്നും പാറയിൽനിന്നും എടുക്കുന്ന ധാതുക്കളും  രസധാതുക്കളും ചേർന്നതാണ് ഖനി.  പൂന്തോട്ടങ്ങൾ, പഴത്തോട്ടങ്ങൾ, കരിമ്പിൻ തോട്ടം, വാഴത്തോട്ടം, കമുകിൻതോട്ടം, കിഴങ്ങിൻ തോട്ടം എന്നിവയാണ് സേതു. പശു, മാൻ കേഴ, ആന എന്നിവയ്ക്കുള്ള പ്രത്യേക വനങ്ങളും വനവിഭവങ്ങളും   കൂടിയതാണ് വനം. എരുമ, ആട്, ചെമ്മരിയാട്, കഴുത, കുതിര, കോവർകഴുത എന്നിവ ചേർന്നതാണ് വജ്രം. വാണിക് പഥം എന്നത് വ്യാപാരമാർഗങ്ങളാണ്. ഇവ കൂടാതെ വസ്ത്രം, കാർഷിക വിഭവങ്ങൾ വിറ്റുകിട്ടുന്ന മൂല്യം, സ്ഥിരനികുതി, വർധിപ്പിച്ച നികുതി, പിഴ എന്നിവയെല്ലാമടങ്ങുന്നതാണ് വരവിൽ പ്രധാനം.
വ്യയശരീരം എന്നത് ചെലവുകളെ സൂചിപ്പിക്കുന്നു. ദേവപൂജ, പിതൃപൂജ, ദാനം, പുരോഹിതപങ്ക്, അന്തഃപുരം, അടുക്കള -മടപ്പള്ളി, അരയ്ക്കാനും കുത്താനും അളക്കാനുമുള്ള ചെലവ്, കൃഷി ചെലവ്, അടിമപ്പണി, സൈനികവിഭാഗം തുടങ്ങിയവ ചേർന്നതാണ് വ്യയശരീരം.
വരവ്, ചെലവ്, നീക്കിയിരിപ്പ് എന്നിവയുടെ കണക്കുകൾ കൃത്യമായി രേഖപ്പെടുത്തണമെന്ന നിർദ്ദേശം ചാണക്യൻ മുന്നോട്ടുവെച്ചിരുന്നു. കാലസൂചനക്കനുസൃതമായി വേണം ആയ- വ്യയ കണക്കുകൾ രേഖപ്പെടുത്തേണ്ടത്.
ഇക്കാലത്ത് നമുക്ക് ഏറെ പരിചിതമായ പദം കമ്മി ബജറ്റാണ്. മൊത്തം വരുമാനത്തേക്കാൾ ചെലവ് കൂടുതലാകുന്ന സാഹചര്യത്തിലാണ് കമ്മി ബജറ്റ് എന്ന പദം ഭരണകൂടം അവതരിപ്പിക്കുന്നത്. സാധാരണ  സമ്പാദിക്കുന്നതിനേക്കാൾ കൂടുതൽ ചെലവഴിക്കുമ്പോൾ ബജറ്റ് കമ്മി സംഭവിക്കുന്നു. കമ്മി കുറയ്ക്കുന്നതിന് ചെലവ് വെട്ടിക്കുറയ്ക്കുകയോ വിവിധ സ്രോതസ്സുകളിൽ നിന്നുള്ള വരുമാനം വർദ്ധിപ്പിക്കുകയോ അല്ലെങ്കിൽ രണ്ടും ചെയ്യുകയോ ചെയ്യാം. എന്നാലിതൊന്നും പ്രയോഗികമാകുന്നില്ല എന്ന യാഥാർഥ്യവും നമ്മെനോക്കി പല്ലിളിക്കുന്നുണ്ട്. ബജറ്റ് കമ്മിയുടെ വിപരീതമാണ് ബജറ്റ് മിച്ചം. നിലവിലെ ചെലവുകൾക്കായി പണം നൽകിയശേഷം അധിക പണം അവശേഷിക്കുന്നതാണ് നീക്കിയിരിപ്പായി ചാണക്യൻ അവതരിപ്പിച്ചത്. രാജ്യത്തിന്റെ അതിജീവനത്തിന് കരുതൽധനം നിർബന്ധമാണെന്ന സാമ്പത്തിക വാദമായിരുന്നു ചാണക്യനുണ്ടായിരുന്നത് എന്ന് അക്കാലത്തെ ആയവ്യയാസൂത്രണം നമ്മെ ബോധ്യപ്പെടുത്തുന്നു. അസാധ്യമാണെങ്കിലും സമകാല ഭരണകർത്താക്കൾ  ചാണക്യനിൽനിന്ന് സ്വീകരിക്കേണ്ട പാഠവും  ബജറ്റ് മിച്ചം തന്നെ.",left
"സംസ്ഥാനത്ത് ഉഷ്ണതരം​ഗ മുന്നറിയിപ്പ്; സാധാരണയെക്കാൾ നാല് ഡിഗ്രി സെൽഷ്യസ് വരെ താപനില ഉയരാൻ സാധ്യത തിരുവനന്തപുരം: സംസ്ഥാനത്ത് ചൂട് കനക്കുന്നു. കാലാവസ്ഥ നിരീക്ഷണ വകുപ്പ് ഉഷ്ണതരം​ഗ മുന്നറിയിപ്പ് നൽകി. സാധാരണയെക്കാൾ രണ്ടു മുതൽ നാല് ഡിഗ്രി സെൽഷ്യസ് വരെ താപനില ഉയരാനുള്ള സാധ്യതയാണ് പ്രവചിച്ചിരിക്കുന്നത്. കണ്ണൂർ കാസർകോട് ജില്ലകളിൽ മഞ്ഞ ജാ​ഗ്രത നിർദേശവും പുറപ്പെടുവിച്ചിട്ടുണ്ട്.

ചൊവ്വാ, ബുധൻ ദിവസങ്ങളിൽ കണ്ണൂർ, കാസറഗോഡ് ജില്ലകളിൽ ഉയർന്ന താപനില 39 °C വരെയും കോഴിക്കോട്, മലപ്പുറം, തൃശൂർ, പാലക്കാട്, കോട്ടയം, കൊല്ലം, പത്തനംതിട്ട ജില്ലകളിൽ ഉയർന്ന താപനില 37°C വരെയും എറണാകുളം, ആലപ്പുഴ ജില്ലകളിൽ ഉയർന്ന താപനില 36 °C വരെയും ഉയർന്നേക്കും. ഉയർന്ന താപനിലയും ഈർപ്പമുള്ള വായുവും കാരണം ചൂടും അസ്വസ്ഥതയുമുള്ള അന്തരീക്ഷ സ്ഥിതിയ്ക്ക് സാധ്യതയുണ്ട് ജനങ്ങൾ ജാ​ഗ്രത പാലിക്കണമെന്നും നിർദേശമുണ്ട്.

ഉയർന്ന ചൂട് സൂര്യാഘാതം, സൂര്യാതപം, നിർജലീകരണം തുടങ്ങി നിരവധി ഗുരുതരമായ ആരോഗ്യപ്രശ്നങ്ങൾക്ക് കാരണമാകും. അതുകൊണ്ട് പൊതുജനങ്ങൾ താഴെ പറയുന്ന നിർദേശങ്ങൾ പാലിക്കേണ്ടതാണ്.

പകൽ 11 am മുതൽ 3 pm വരെയുള്ള സമയത്ത് നേരിട്ട് ശരീരത്തിൽ കൂടുതൽ സമയം തുടർച്ചയായി സൂര്യപ്രകാശം ഏൽക്കുന്നത് ഒഴിവാക്കുക.പരമാവധി ശുദ്ധജലം കുടിക്കുക. ദാഹമില്ലെങ്കിലും വെള്ളം കുടിക്കുന്നത് തുടരുക.നിർജലീകരണമുണ്ടാക്കുന്ന മദ്യം, കാപ്പി, ചായ, കാർബണേറ്റഡ് ശീതള പാനീയങ്ങൾ തുടങ്ങിയവ പകൽ സമയത്ത് ഒഴിവാക്കുക.അയഞ്ഞ, ഇളം നിറത്തിലുള്ള കോട്ടൺ വസ്ത്രങ്ങൾ ധരിക്കുക.പുറത്തിറങ്ങുമ്പോൾ പാദരക്ഷകൾ ധരിക്കുക. കുടയോ തൊപ്പിയോ ഉപയോഗിക്കുന്നത് നല്ലതായിരിക്കും.പഴങ്ങളും പച്ചക്കറികളും ധാരാളമായി കഴിക്കുക. ORS ലായനി, സംഭാരം തുടങ്ങിയവയുടെ ഉപയോഗം പ്രോത്സാഹിപ്പിക്കുക.മാർക്കറ്റുകൾ, കെട്ടിടങ്ങൾ, മാലിന്യശേഖരണ-നിക്ഷേപ കേന്ദ്രങ്ങൾ (ഡംപിങ് യാർഡ്) തുടങ്ങിയ ഇടങ്ങളിൽ തീപിടുത്തങ്ങൾ വർധിക്കാനും വ്യാപിക്കാനുമുള്ള സാധ്യത കൂടുതലാണ്. ഫയർ ഓഡിറ്റ് നടത്തേണ്ടതും കൃത്യമായ സുരക്ഷാ മുൻകരുതൽ സ്വീകരിക്കുകയും ചെയ്യേണ്ടതാണ്. ഇവയോട് ചേർന്ന് താമസിക്കുന്നവരും സ്ഥാപനങ്ങൾ നടത്തുന്നവരും പ്രത്യേകം ജാഗ്രത പാലിക്കുക.ചൂട് അധികരിക്കുന്ന സാഹചര്യത്തിൽ കാട്ടുതീ വ്യാപിക്കാനുള്ള സാധ്യതയുണ്ട്. വനമേഖലയോട് ചേർന്ന് താമസിക്കുന്നവരും വിനോദ സഞ്ചാരികളും പ്രത്യേകം ജാഗ്രത പാലിക്കണം. കാട്ടുതീ ഉണ്ടാകാനുള്ള സാഹചര്യങ്ങൾ ഒഴിവാക്കണം. വനം വകുപ്പിൻറെ നിർദേശങ്ങൾ കർശനമായി പാലിക്കണം.വിദ്യാഭ്യാസ സ്ഥാപനങ്ങളിൽ വിദ്യാർഥികൾക്ക് ശുദ്ധമായ കുടിവെള്ളം ഉറപ്പാക്കേണ്ടതും ക്‌ളാസ്മുറികളിൽ വായു സഞ്ചാരം ഉറപ്പാക്കേണ്ടതുമാണ്. പരീക്ഷാക്കാലമായാൽ പരീക്ഷാഹാളുകളിലും ജലലഭ്യത ഉറപ്പാക്കണം.വിദ്യാർഥികളുടെ കാര്യത്തിൽ സ്കൂൾ അധിക‍ൃതരും രക്ഷിതാക്കളും പ്രത്യേക ശ്രദ്ധ പുലർത്തേണ്ടതാണ്. കുട്ടികൾക്ക് കൂടുതൽ വെയിലേൽക്കുന്ന അസംബ്ലികളും മറ്റ് പരിപാടികളും ഒഴിവാക്കുകയോ സമയക്രമീകരണം നടത്തുകയോ ചെയ്യേണ്ടതാണ്. കുട്ടികളെ വിനോദ സഞ്ചാരത്തിന് കൊണ്ടുപോകുന്ന സ്കൂളുകൾ 11 am മുതൽ 3 pm വരെ കുട്ടികൾക്ക് നേരിട്ട് ചൂട് ഏൽക്കുന്നില്ല എന്ന് ഉറപ്പ് വരുത്തുക.അംഗനവാടി കുട്ടികൾക്ക് ചൂട് ഏൽക്കാത്ത തരത്തിലുള്ള സംവിധാനം നടപ്പാക്കാൻ അതാത് പഞ്ചായത്ത്‌ അധികൃതരും അംഗനവാടി ജീവനക്കാരും പ്രത്യേകം ശ്രദ്ധിക്കണം.കിടപ്പ് രോഗികൾ, പ്രായമായവർ, ഗർഭിണികൾ, കുട്ടികൾ, ഭിന്നശേഷിക്കാർ, മറ്റ് രോഗങ്ങൾ മൂലമുള്ള അവശത അനുഭവിക്കുന്നവർ തുടങ്ങിയ വിഭാഗങ്ങൾ പകൽ 11 മണി മുതൽ 3 മണി വരെ നേരിട്ട് സൂര്യപ്രകാശം ഏൽക്കാതെയിരിക്കാൻ പ്രത്യേകം ശ്രദ്ധിക്കണം. ഇത്തരം വിഭാഗങ്ങൾക്ക് എളുപ്പത്തിൽ സൂര്യാഘാതം ഏൽക്കാനുള്ള സാധ്യതയുള്ളതിനാൽ ഇവരുടെ കാര്യത്തിൽ പ്രത്യേക ശ്രദ്ധ പുലർത്തേണ്ടതാണ്.ഇരുചക്ര വാഹനങ്ങളിൽ ഓൺലൈൻ ഭക്ഷണ വിതരണം നടത്തുന്നവർ ഉച്ച സമയത്ത് (11 am to 3 pm) സുരക്ഷിതരാണെന്ന് അതാത് സ്ഥാപനങ്ങൾ ഉറപ്പുവരുത്തേണ്ടതാണ്. അവർക്കു ചൂട് ഏൽക്കാതിരിക്കാൻ ഉതകുന്ന രീതിയിലുള്ള വസ്ത്രധാരണം നടത്താൻ നിർദേശം നൽകുകയും ആവശ്യമെങ്കിൽ യാത്രയ്ക്കിടയിൽ അല്പസമയം വിശ്രമിക്കാനുള്ള അനുവാദം നൽകുകയും ചെയ്യേണ്ടതാണ്.മാധ്യമപ്രവർത്തകരും പോലീസ് ഉദ്യോഗസ്ഥരും ഈ സമയത്ത് (11 am to 3 pm) കുടകൾ ഉപയോഗിക്കുകയും നേരിട്ട് വെയിൽ ഏൽക്കാതിരിക്കാൻ ശ്രദ്ധിക്കുകയും ചെയ്യുക. ജോലിയിൽ ഏർപ്പെട്ടിരിക്കുന്ന ഉദ്യോഗസ്ഥർക്ക് കുടിവെള്ളം നൽകി നിർജലീകരണം തടയാൻ സഹായിക്കുക.പൊതുപരിപാടികൾ, സമ്മേളനങ്ങൾ എന്നിവ നടത്തുമ്പോൾ പങ്കെടുക്കുന്നവർക്ക് ആവശ്യമായ കുടിവെള്ളം, തണൽ എന്നിവ ലഭ്യമാണെന്ന് സംഘാടകർ ഉറപ്പുവരുത്തുക. പകൽ 11 മുതൽ വൈകുന്നേരം 3 വരെ കഴിവതും സമ്മേളനങ്ങൾ ഒഴിവാക്കുക.യാത്രയിലേർപ്പെടുന്നവർ ആവശ്യമായ വിശ്രമത്തോടെ യാത്ര തുടരുന്നതാകും നല്ലത്. കയ്യിൽ വെള്ളം കരുതുക.നിർമാണത്തൊഴിലാളികൾ, കർഷകത്തൊഴിലാളികൾ, വഴിയോരക്കച്ചവടക്കാർ, മറ്റേതെങ്കിലും കാഠിന്യമുള്ള ജോലികളിൽ ഏർപ്പെടുന്നവർ എന്നിവർ ജോലി സമയം ക്രമീകരിക്കുക. ജോലിയിൽ ആവശ്യമായ വിശ്രമം ഉറപ്പ് വരുത്തുക.ഉച്ചവെയിലിൽ കന്നുകാലികളെ മേയാൻ വിടുന്നതും മറ്റു വളർത്തുമൃഗങ്ങളെ വെയിലത്ത് കെട്ടിയിടുന്നതും ഒഴിവാക്കണം. മൃഗങ്ങൾക്കും പക്ഷികൾക്കും ജലലഭ്യത ഉറപ്പാക്കുക.കുട്ടികളെയോ വളർത്തുമൃഗങ്ങളെയോ പാർക്ക് ചെയ്ത വാഹനങ്ങളിൽ ഇരുത്തി പോകാൻ പാടില്ല.ജലം പാഴാക്കാതെ ഉപയോഗിക്കാനും മഴ ലഭിക്കുമ്പോൾ പരമാവധി ജലം സംഭരിക്കാനുമുള്ള നടപടികൾ സ്വീകരിക്കണം. നിർജലീകരണം തടയാൻ എപ്പോഴും ഒരു ചെറിയ കുപ്പിയിൽ കുടിവെള്ളം കയ്യിൽ കരുതുക.അസ്വസ്ഥകൾ അനുഭവപ്പെട്ടാൽ ഉടനെ വിശ്രമിക്കുകയും വൈദ്യസഹായം തേടുകയും ചെയ്യുക.കാലാവസ്ഥാ വകുപ്പിൻ്റെയും ദുരന്ത നിവാരണ അതോറിറ്റിയുടെയും ഔദ്യോഗിക മുന്നറിയിപ്പുകൾ ശ്രദ്ധിക്കുകയും അനുസരിക്കുകയും ചെയ്യുക.",neutral
"‌| കൊച്ചിയിൽ വീണ്ടും ഫ്ലാറ്റ് പൊളിക്കൽ: ഉത്തരവിട്ട് ഹൈക്കോടതി; വൈറ്റിലയിലെ സൈനികരുടെ ഫ്ലാറ്റിൻ്റെ 2 ടവർ പൊളിക്കണം -              - കൊച്ചി:കൊച്ചി വൈറ്റിലയിൽ സൈനികർക്കായി നിർമ്മിച്ച ഫ്ലാറ്റ് സമുച്ചയത്തിലെ രണ്ട് ടവറുകൾ പൊളിച്ച് നീക്കണമെന്ന് ഹൈക്കോടതി. ബി, സി ടവറുകളാണ് പൊളിച്ച് നീക്കി പുതിയത് പണിയേണ്ടത്. ഇവിടുത്തെ താമസക്കാരെ ഒഴിപ്പിക്കണമെന്നും ടവറുകൾ പൊളിച്ച് നീക്കണമെന്ന് ഹൈക്കോടതി ഉത്തരവിട്ടു. ഫ്ലാറ്റുകൾ സുരക്ഷിതമല്ലെന്ന് കാണിച്ച് താമസക്കാർ തന്നെ നൽകിയ ഹർജിയിലാണ് ഉത്തരവ്.

ചന്ദർ കുഞ്ച് എന്നാണ് അപ്പാർട്ട്മെന്റ് സമുച്ചയത്തിന്റെ പേര്. മൂന്ന് ടവറുകളാണ് ഇവിടെയുള്ളത്. സൈനിക ഉദ്യോഗസ്ഥർ, വിരമിച്ച സൈനിക ഉദ്യോഗസ്ഥർ, എന്നിവർക്കായിട്ടാണ് 2018ൽ ഫ്ലാറ്റ് നിർമ്മിച്ചത്. ബലക്ഷയം സംഭവിച്ച ഫ്ലാറ്റിന്റെ രണ്ട് ടവറുകളിൽ താമസക്കാർ തുടരുന്നത് സുരക്ഷിതമല്ലെന്ന് കോടതി നിരീക്ഷിച്ചു. രണ്ട് ടവറുകൾ പൊളിച്ചു നീക്കാനും പുതിയത് പണിയാനും ആർമി വെൽഫെയർ ഹൗസിംഗ് ഓർഗനൈസേഷന് കോടതി നിർദ്ദേശം നല്‍കി. ഫ്ലാറ്റുകൾ പൊളിച്ച് നിൽക്കുന്നതിനും പുതിയത് പണിയുന്നതിനും ജില്ലാ കളക്ടറുടെ നേതൃത്വത്തിൽ സമിതി രൂപീകരിക്കണമെന്നും നിലവിലുള്ള ഫ്ലാറ്റുകളുടെ അതേ സൗകര്യവും വലിപ്പവും പുതുതായി നിർമ്മിക്കുന്ന ഫ്ലാറ്റുകൾക്ക് വേണമെന്ന് ഹൈക്കോടതി നിർദ്ദേശിച്ചു.

വൈറ്റിലേക്ക് അടുത്ത് സിൽവർ സാൻഡ് ഐലൻഡിലാണ് ഫ്ലാറ്റ് സമുച്ചയങ്ങൾ ഉള്ളത്. മൂന്ന് ടവറുകൾ ആയി 264 ഫ്ലാറ്റുകളാണ് സ്ഥലത്തുള്ളത്. ഫ്ലാറ്റുകളുടെ താമസക്കാർക്ക് പ്രതിമാസ വാടക നൽകണമെന്നും പുതിയ ഫ്ലാറ്റുകളുടെ നിർമ്മാണം പൂർത്തിയാകും വരെ അത് തുടരണമെന്നും ഹൈക്കോടതി ഉത്തരവില്‍ പറയുന്നു. 21000 മുതൽ 23000 വരെ രൂപ മാസ വാടക ഇനത്തിൽ നൽകണമെന്നാണ് നിര്‍ദേശം.",right
"കുട്ടിപ്പാവാടയും കീറിയ ട്രൗസറും ജീന്‍സുമിട്ട് വന്നാല്‍ ഇറക്കിവിടും |  ക്ഷേത്രത്തിന്‍റെ മുന്നറിയിപ്പ് |                |    |  |   | ശ്രീ സിദ്ധിവിനായക ക്ഷേത്രം | ഇറക്കം കുറഞ്ഞ പാവാടയും കീറിയ ജീന്‍സും വേണ്ട | ശരീരം പ്രദര്‍ശിപ്പിച്ച് ക്ഷേത്രത്തില്‍ വരേണ്ട നന്നായി ശരീരം മറയ്ക്കാത്ത വസ്ത്രം ധരിച്ച് ക്ഷേത്രത്തില്‍ പ്രവേശിക്കരുതെന്ന് മുബൈയിലെ സിദ്ധിവിനായക ക്ഷേത്രം ട്രസ്റ്റ്. ശരീരം പൂര്‍ണമായും മറയ്ക്കുന്ന തരത്തിലുള്ള, ഇന്ത്യന്‍ സംസ്കാരത്തിന് യോജിച്ച വസ്ത്രം ധരിച്ചുവേണം അടുത്തയാഴ്ച മുതല്‍ വിശ്വാസികള്‍ ക്ഷേത്രത്തിലെത്താന്‍. അല്ലാത്തപക്ഷം ക്ഷേത്രത്തില്‍ പ്രവേശിപ്പിക്കില്ല എന്നാണ് അറിയിപ്പ്.

വസ്ത്രധാരണത്തിന്‍റെ പേരില്‍ വിശ്വാസികളടക്കമുള്ളവരില്‍ നിന്ന് പരാതികള്‍ ഉയര്‍ന്ന സാഹചര്യത്തിലാണ് തീരുമാനമെടുത്തതെന്ന് ശ്രീ സിദ്ധിവിനായക ഗണപതി ക്ഷേത്രം ട്രസ്റ്റ് വ്യക്തമാക്കി. ആയിരക്കണക്കിന് വിശ്വാസികള്‍ ദിവസവും ദര്‍ശനത്തിനെത്തുന്ന ക്ഷേത്രമാണ്. അതുകൊണ്ടുതന്നെ ഇത്തരം പരാതികള്‍ പരിഹരിക്കേണ്ട ഉത്തരവാദിത്വമുണ്ട് എന്നാണ് ക്ഷേത്ര ഭാരവാഹികള്‍ ചൂണ്ടിക്കാണിക്കുന്നത്.

ഇറക്കം കുറഞ്ഞ പാവാട, കീറിയ ട്രൗസറുകളും ജീന്‍സും തുടങ്ങി ശരീരം പ്രദര്‍ശിപ്പിക്കുന്ന തരത്തിലുള്ള വസ്ത്രങ്ങള്‍ക്കാണ് വിലക്ക്. ക്ഷേത്രപരിസരം പാവനമായി കാത്തുസൂക്ഷിക്കാന്‍ ഇത്തരം ചില കാര്യങ്ങള്‍ നിര്‍ബന്ധമായും പാലിക്കണം. വസ്ത്രധാരണത്തിന്‍റെ പേരില്‍ ഒരു പരാതിയും വിശ്വാസികള്‍ക്ക് ഉണ്ടാകാന്‍ പാടില്ല. അതിനു വേണ്ടിയാണ് ഈ നീക്കമെന്നും ക്ഷേത്രം ട്രസ്റ്റ് വ്യക്തമാക്കി.",neutral
"ഗുർദീപ് കൗർ മുതൽ ബിൽക്കിസ് ബാനുവരെ;നാലു പതിറ്റാണ്ട് തികയുന്ന സിഖ് വംശഹത്യയുംഗുജറാത്തിലേക്കുള്ള തുടർച്ചകളും 1984നവംബറിൽ ഡൽഹിയിലെ തെരുവുകളിൽ നിന്ന് പച്ചമുള ചീന്തുമ്പോലെ ഉയർന്ന നിലവിളികളിൽ ചരിത്രത്തിലെ എല്ലാ വംശഹത്യകളുടെയും വിലാപങ്ങളുടെ പ്രതിധ്വനിയുണ്ടായിരുന്നു. ഗുർദീപ് കൗർ എന്ന സ്ത്രീയുടെ കരച്ചിൽ അതിൽ വേറിട്ട്  കേട്ടിരിക്കില്ല. കേട്ടാൽ നിങ്ങളെങ്ങനെയാണ് കണ്ണാടി നോക്കുക എന്നതുമറിയില്ല.
സുവർണ്ണക്ഷേത്രത്തിന്റെ ചുവരുകളെ തുളച്ചുപാഞ്ഞ‘ഓപ്പറേഷൻ ബ്ലൂ സ്റ്റാറി’ന്റെ (1984 ജൂൺ ആദ്യവാരം) വെടിയുണ്ടകൾ, അഞ്ചുമാസം കാത്തിരുന്ന് അമൃത്‌സറിൽ നിന്നും ഒരു രാത്രിയാത്രയുടെ ദൂരമുള്ള ഇന്ദ്രപ്രസ്ഥത്തിലെത്തി, സഫ്ദർജങ്റോഡിലെ വസതിയിലെ പുൽത്തകിടിയിൽ ഇന്ദിരാഗാന്ധിയെ ചരിത്രത്തിന്റെ മറ്റൊരു വിധിനിർണ്ണയത്തിനിരയാക്കിയപ്പോൾ ഗുർദീപ് കൗർ, ഭക്ഷണം പോലും പാകം ചെയ്യാതെ കണ്ണീരൊഴുക്കി. ഡൽഹിയിലെ ത്രിലോക്‌പുരി 32-ാം ബ്ളോക്കിലെ ഗുർദീപ്‌കൗറിന്  വരാനിരിക്കുന്ന ദിവസത്തിന്റെ ക്രൗര്യത്തെക്കുറിച്ച് ഒരു ധാരണയുമുണ്ടായിരുന്നില്ല. സിഖുകാരാണെന്ന ഒറ്റക്കാരണത്താൽ  ഭർത്താവിന്റെയും മക്കളുടെയും ജീവൻ അവസാനിക്കാൻ പോവുകയാണെന്നത് അവർക്ക് ഊഹിക്കാനാവുന്നതിനും അപ്പുറത്തുള്ള ഒന്നായിരുന്നു.  അവരുടെ ഭർത്താവ് ആ പ്രദേശത്ത് ഒരു ചെറിയ കട നടത്തുകയായിരുന്നു. മൂത്തമകൻ ഭജൻസിങ്ങിന് റെയിൽവേ സ്റ്റേഷനിലായിരുന്നു ജോലി. രണ്ടാമത്തെ മകൻ റേഡിയോ നന്നാക്കുന്ന ഒരു കട നടത്തുകയായിരുന്നു, മൂന്നാമത്തെയാൾ ഒരു ഡ്രൈവർ.
“നവംബർ ഒന്നിന് രാവിലെ ഇന്ദിരാമാതയുടെ മൃതദേഹം തീൻമൂർത്തി ഭവനിൽ കൊണ്ടുവന്നപ്പോൾ എല്ലാവരും ടെലിവിഷൻ കാണുകയായിരുന്നു. രാവിലെ എട്ടു മണി മുതൽ ആദരാഞ്ജലി അർപ്പിക്കുന്നതായിരുന്നു കാണിച്ചിരുന്നത്. ഉച്ചയായതോടെ മക്കൾ പറഞ്ഞു: ‘അമ്മേ, വിശക്കുന്നു, വല്ലതും ഉണ്ടാക്കിത്തരൂ.'ഞാൻ ആഹാരമൊന്നും ഉണ്ടാക്കിയിരുന്നില്ല. ഞാൻ പറഞ്ഞു: ‘മോനേ, എല്ലാവരും ദുഃഖിക്കുകയാണ്. നമ്മുടെ കൂടി അമ്മയായിരുന്നില്ലേ അവർ. നമ്മളെ ഇവിടെ സ്ഥിരമാക്കാൻ അവർ സഹായിച്ചതാണ്. ഇന്നെനിക്ക് തീ പൂട്ടാൻ തോന്നുന്നില്ല’. കുറച്ചു കഴിഞ്ഞപ്പോഴേക്കും ആക്രമണം തുടങ്ങി. പുറത്തേയ്ക്കോടിയ മൂന്നുപേരെ തീവച്ചു. എന്റെ ഏറ്റവും ഇളയവൻ എന്റെ കൂടെത്തന്നെ ഇരുന്നു. അവൻ താടി വടിച്ചു. മുടിയും വെട്ടി. പക്ഷേ, അവർ വീട്ടിലെത്തി, പതിനാലും പതിനാറും വയസ്സുള്ള ആൺകുട്ടികൾ. എന്റെ പിറകിലൊളിച്ച എന്റെ മോനെ അവർ വലിച്ചിഴയ്ക്കാൻ തുടങ്ങി. അവർ എന്റെ മോന്റെ മുന്നിൽവച്ച് എന്റെ വസ്ത്രങ്ങൾ വലിച്ചുകീറി, നഗ്നയാക്കി. അവൻ അലറിക്കരഞ്ഞു. ‘ചേട്ടന്മാരെ ഇതു ചെയ്യരുത്. എന്റെ അമ്മ നിങ്ങളുടെയും അമ്മയെപ്പോലെയാണ്’, പക്ഷേ, അവരവിടെ, എന്റെ വീട്ടിൽ, എന്റെ മോന്റെ മുന്നിൽ വച്ച് എന്നെ ബലാത്സംഗം ചെയ്തു. അവർ ചെറുപ്പക്കാരായ ആൺകുട്ടികളായിരുന്നു. എട്ടോളംപേർ. അവരിലൊരുത്തൻ ബലാത്സംഗം  ചെയ്തപ്പോൾ ഞാൻ പറഞ്ഞു, ‘എന്റെ  മോനേ, കാര്യമാക്കണ്ട. നിനക്കിഷ്ടമുള്ളത് ചെയ്യ്. എന്നാൽ ഓർക്കണം, ഞാൻ ഈ മക്കളെ പ്രസവിച്ചതാണ്. ഈ കുട്ടി, ഈ  ലോകത്തുവന്നത് ഇതേ വഴിയിലൂടെയാണ്’.‘എന്റെ മാനമെടുത്തിട്ട് അവർ പോയി. ഞാനെന്റെ മോനെയും കൂട്ടി സ്ത്രീകളുടെ ഇടയിലിരുന്നു. പക്ഷേ, അവർ വീണ്ടും വന്ന് അവനെ വലിച്ചിഴച്ചു കൊണ്ടുപോയി. അവരവനെ തെരുവിന്റെ ഒരു മൂലയ്ക്ക് കൊണ്ടുപോയി, വടികൾ കൊണ്ട് തല്ലി, മണ്ണെണ്ണയൊഴിച്ച് ജീവനോടെ കത്തിച്ചു. ഞാനവനെ രക്ഷിക്കാൻ ശ്രമിച്ചു. പക്ഷേ, അവരെന്നെ കത്തികൊണ്ട് കുത്തി, എന്റെ കൈയൊടിച്ചു. അപ്പോൾ എന്റെ ദേഹത്ത് വസ്ത്രങ്ങളേയില്ലായിരുന്നു. എന്റെ മേൽ ഒരു തുണിക്കഷ്ണമെങ്കിലും ഉണ്ടായിരുന്നെങ്കിൽ, ഞാൻ പുറത്തേയ്ക്കുപോയി, എന്റെ മോന്റെ ദേഹത്തുചാടി അവനെ  രക്ഷിക്കാൻ ശ്രമിച്ചേനെ. എന്റെ കുടുംബത്തിലെ ആണുങ്ങളിൽ ഒരാളെയെങ്കിലും രക്ഷിക്കാൻ ഞാൻ എന്തെങ്കിലും ചെയ്തേനെ. നാലിൽ ഒരാൾ പോലും രക്ഷപ്പെട്ടില്ല’’.
വംശഹത്യയുടെ കഠിനപാപങ്ങളൊഴുക്കിക്കളയാവുന്ന ഒരു ഗംഗയും ഈ നാട്ടിലൊഴുകുന്നില്ല. നീതിയുടെ പേമാരിയിലല്ലാതെ അതിന്റെ രക്തക്കറകൾ ഭൂമിയുടെ ശരീരത്തിൽനിന്നും മാഞ്ഞുപോവുകയുമില്ല. നാഗരികതകളുടെ ഓർമ്മകളിലെമ്പാടും വംശഹത്യകളുടെ ചോരക്കറകളുണ്ട്. അതിന്റെ തനിയാവർത്തനങ്ങളിലൂടെ ഒരു ജീവിസമൂഹം എന്ന നിലയിൽ മനുഷ്യർ അവനവനെത്തന്നെ ഭയപ്പെടുത്തിക്കൊണ്ടിരിക്കുന്നുമുണ്ട്.
വംശഹത്യയുടെ നടത്തിപ്പുകാർ വിജയികളും അധികാരികളുമാകുന്നതോടെ ചരിത്രം അവിടെ ഓർമ്മയുടെ നിഴലില്ലാ പ്രദേശങ്ങളാകുന്നു. യൂറോപ്യൻ അധിനിവേശക്കാർ തദ്ദേശീയ സമൂഹങ്ങൾക്ക് മുകളിൽ നടത്തിയ അമേരിക്കയിലെ വംശഹത്യ ഒരു പുതിയ ലോകവ്യവസ്ഥയുടെ ചൂഷണക്രമത്തിന്റെ വിജയകരമായ നടത്തിപ്പായി മാറി. ഓട്ടോമൻ  സാമ്രാജ്യം നടത്തിയ അർമീനിയൻ വംശഹത്യ ഇപ്പോഴും തുർക്കിയുടെ ദേശീയബോധത്തിലുണ്ട്.
ഒരു സമഗ്രാധിപത്യ രാഷ്ട്രീയാധികാര പ്രക്രിയക്ക് എത്ര ഭീകരമായ രൂപമാർജ്ജിക്കാൻ കഴിയുമെന്ന് കാണിച്ചുതന്ന ഫാഷിസ്റ്റ് കാലത്തിന്റെ നാസി ഭരണകൂട വംശഹത്യകൾ അതിന്റെ രാഷ്ട്രീയ പ്രത്യയശാസ്ത്രത്തെ പിൻപറ്റി ഇപ്പോഴും  വലതുപക്ഷ തീവ്രരാഷ്ട്രീയ കക്ഷികളുടെ രൂപത്തിൽ ഇപ്പോഴും അതിന്റെ നാനാവിധ സാധ്യതകൾകാട്ടി മാനവികതയുടെ ഓരോ ചെറുകോശത്തെയും ഭയപ്പെടുത്തുന്നുണ്ട്.
ജർമ്മനിയിലെ നാസി ഭരണകൂടം കൊന്നൊടുക്കിയ ദശലക്ഷക്കണക്കിന് മനുഷ്യരുടെ കൂട്ടക്കൊലകൾ മനുഷ്യരുടെ മരണത്തിലൂടെ മാത്രമല്ല അതിന്റെ യന്ത്രസമാനമായ സൂക്ഷ്മസംവിധാനത്തിലൂടെയും അതിന്റെ രാഷ്ട്രീയ പ്രത്യയശാസ്ത്ര അടിത്തറയുടേയും പേരിൽക്കൂടിയുമാണ്  നമ്മളെ ഇപ്പോഴും ഭയപ്പെടുത്തുന്നത്.
ജൂതന്മാരെ മാത്രമല്ല സ്വവര്ഗാനുരാഗികളെയും ജിപ്സികളെയും അംഗപരിമിതികളുള്ളവരെയുമെല്ലാം ഉന്മൂലനം ചെയ്യുന്നൊരു ഭരണകൂടത്തിന്റെ വിജയകരമായ നിലനിൽപ്പ് 20-ാം നൂറ്റാണ്ടിന്റെ രണ്ടാം പകുതിയോടടുക്കുമ്പോൾ ലോകത്ത് സാധ്യമായിരുന്നു. രണ്ടാം ലോക മഹായുദ്ധത്തിനുശേഷം മനുഷ്യരാശി ഗാസ് ചേമ്പറുകളുടെയും തടങ്കൽപ്പാളയങ്ങളുടെയും വിറങ്ങലിക്കുന്ന ഓർമ്മകളെ  ഓർമ്മകൾ മാത്രമായി അവശേഷിപ്പിക്കാൻ തയ്യാറായില്ല. ലക്ഷക്കണക്കിന് മനുഷ്യർ വംശീയ ഉന്മൂലനത്തിന് വിധേയരായ വംശഹത്യകൾ പിന്നെയുമുണ്ടായി.
സോഷ്യലിസ്റ്റ് രാഷ്ട്രങ്ങളുടെ തകർച്ചക്കൊപ്പം  ശിഥിലീകരിക്കപ്പെട്ട യൂഗോസ്ളാവിയയിലെ വിഘടിത റിപ്പബ്ലിക്കുകളും പ്രദേശങ്ങളും തമ്മിലുണ്ടായ അതിഭീകരമായ ഏറ്റുമുട്ടലിൽ വംശഹത്യയുടെ പുതിയ അദ്ധ്യായം യൂറോപ്പ് കുറിച്ചിട്ടു. സ്ലോബോഡൻ മിലോസെവിച്ചിന്റെ നേതൃത്വത്തിൽ ബോസ്നിയയിലെ മുസ്ലീങ്ങൾക്കെതിരെ സെർബുകൾ നടത്തിയ വേട്ടയിൽ രണ്ടു ലക്ഷത്തിലേറെപ്പേരാണ് കൊല്ലപ്പെട്ടത്. ബലാത്സംഗം വംശീയാടിച്ചമർത്തലിനുള്ള ആയുധമായി ഉപയോഗിക്കുന്ന ആസൂത്രിത നൃശംസതയും ബോസ്നിയയിൽ നടന്നു. റുവാൻഡയിൽ ഏതാണ്ട് എട്ട് ലക്ഷം മനുഷ്യരാണ് 1994 ഏപ്രിലിൽ നടന്ന വംശഹത്യയിൽ കൊല്ലപ്പെട്ടത്. അതിലേറെയും ടുടു  വംശജരായിരുന്നു.
വംശഹത്യയുടെ ആധുനിക ഭാഷ്യങ്ങളിലേക്ക് ഇന്ത്യയും കൂട്ടുചേർന്നു. ബ്രിട്ടീഷ് ഇന്ത്യയുടെ വിഭജനത്തെത്തുടർന്ന് ഇന്ത്യയിലേക്കും പാക്കിസ്ഥാനിലേക്കും ഇരു രാജ്യങ്ങളിൽ നിന്നുമുള്ള മനുഷ്യരുടെ പലായനത്തിനിടയിൽ ദശലക്ഷക്കണക്കിന് മനുഷ്യരാണ് അവരുടെ മതസ്വത്വത്തിന്റെ പേരിൽ മാത്രം കൊല്ലപ്പെട്ടത്. ഹിന്ദുക്കൾ മുസ്ലീങ്ങളേയും മുസ്ലീങ്ങൾ ഹിന്ദുക്കളെയും അതിർത്തികളിലെ ഇരുരാജ്യങ്ങളിലെയും പലായനപ്രദേശങ്ങളിലും കൊന്നൊടുക്കി. അതിന്റെ ഓർമ്മകളൊക്കെ ഇന്ത്യയിൽ മറ്റ് നിരവധി കാലശാപങ്ങളെപ്പോലെ ഇടയ്ക്കിടെ മുളച്ചുപൊന്തിക്കിടക്കുന്നു.
വംശഹത്യയുടെ ആസൂത്രിത സ്വഭാവങ്ങളുള്ള രണ്ടു കലാപങ്ങളാണ് പിന്നീട് ഇന്ത്യയിലുണ്ടായത്. അതിലൊന്ന്, 1984-ൽ അന്നത്തെ പ്രധാനമന്ത്രി ഇന്ദിരാഗാന്ധി വെടിയേറ്റ് കൊല്ലപ്പെട്ടതിനുശേഷം സിഖ് വംശജർക്ക് നേരെ പ്രധാനമായും ഡൽഹിയിൽ നടന്നതായിരുന്നു. പഞ്ചാബ് പ്രശ്നത്തിൽ ഭിന്ദ്രൻവാലയുടെ നേതൃത്വത്തിലുള്ള ഖാലിസ്ഥാൻ സായുധ സംഘത്തിനെതിരെ ഇന്ത്യൻ സൈന്യം അമൃത്സറിലെ സുവർണ്ണക്ഷേത്രത്തിലേക്ക് നടത്തിയ ആക്രമണത്തിൽ പ്രതിഷേധിച്ച് ഇന്ദിരാഗാന്ധിയുടെ അംഗരക്ഷകരായ ബിയാന്ത് സിങ്, സത്വന്ത് സിങ് എന്നീ രണ്ടു സിഖുകാർ അവരെ വെടിവെച്ചുകൊന്നതിനെത്തുടർന്നാണ് ആയിരക്കണക്കിന് സിഖുകാരെ  കൊന്നൊടുക്കിയ സിഖ് വിരുദ്ധ വംശഹത്യ നടന്നത്. കോൺഗ്രസ് പാർട്ടിയുടെയും ഇന്ദിരാഗാന്ധിയുടെ മരണത്തെത്തുടർന്ന് പ്രധാനമന്ത്രിയായി അധികാരമേറ്റ അവരുടെ മകൻ കൂടിയായ രാജീവ് ഗാന്ധിയുടെ  നേതൃത്വത്തിലുള്ള കേന്ദ്ര സർക്കാരിന്റെയും സജീവമായ പങ്കാളിത്തവും ഒത്താശയുമാണ് ആ വംശഹത്യക്കുണ്ടായത്. ‘വന്മരങ്ങൾ വീഴുമ്പോൾ ഭൂമി കുലുങ്ങുക സാധാരണമാണെന്ന’ തന്റെ കുപ്രസിദ്ധമായ പ്രസ്താവനയോടെ ആ വംശഹത്യയുടെ പ്രതികളിൽ മുമ്പനായി രാജീവ് ഗാന്ധി തന്റെ സ്ഥാനമുറപ്പിക്കുകയും ചെയ്തു.
ഭരണകൂടം വംശഹത്യക്ക് ഒത്താശ ചെയ്യുന്നതായിരുന്നു സിഖ് വിരുദ്ധ കലാപത്തിൽ കണ്ടത്. എന്നാൽ അതെത്ര ഭീകരമായ രാഷ്ട്രീയമാനങ്ങളുള്ള ഒന്നായി മാറാം എന്നത് 2002-ൽ ഗുജറാത്തിൽ മുസ്ലീങ്ങൾക്കെതിരെ നടന്ന വംശഹത്യയിൽ നമ്മൾ കണ്ടു. നാസികൾ ജൂതരെ എങ്ങനെയാണോ ശത്രുക്കളായി ചിത്രീകരിച്ചത് സമാനമായ വെറുപ്പിന്റെയും ഫാഷിസ്റ്റ് രാഷ്ട്രീയത്തിന്റെയും അടിത്തറയിൽ മുസ്ലീമെന്ന ശത്രുനിർമ്മിതിയുടെ ആഖ്യാനമുപയോഗിച്ചുകൊണ്ട്  സംഘപരിവാർ നടത്തിയ ഗുജറാത്ത് കലാപം ഇന്ത്യയെ മറ്റൊരു കാലത്തിന്റെ യാഥാർത്ഥ്യത്തിലേക്ക് കുലുക്കിയുണർത്തി. ഇന്നത്തെ ഇന്ത്യൻ പ്രധാനമന്ത്രി നരേന്ദ്ര മോദിയായിരുന്നു  അന്ന് ഗുജറാത്ത് മുഖ്യമന്ത്രി. ഗുജറാത്തിലെ സംസ്ഥാന സർക്കാർ സംഘപരിവാറിന്റെ കൊലപാതക സംഘങ്ങൾക്കും മുസ്ലീങ്ങളെ കൊല്ലാനിളക്കിവിട്ട സായുധരായ ആൾക്കൂട്ടങ്ങൾക്കും സകല പിന്തുണയും കൊടുത്തു. ബലാത്സംഗം ഒരു വംശഹത്യായുധമായി ഗുജറാത്തിൽ ഹിന്ദുത്വ അക്രമികൾ ഉപയോഗിച്ചു. ബിൽക്കിസ് ബാനുവിന്റേതടക്കമുള്ള നിരവധി സംഭവങ്ങളിൽ ബലാത്സംഗവും കൊലയും ഒരു വംശീയാക്രമണായുധമായി. പാർലമെന്റ് അംഗമായിരുന്ന ഇഹ്‌സാൻ ജാഫ്രിയടങ്ങുന്ന ആളുകളെ ചുട്ടുകൊന്ന ഗുൽബർഗ് സൊസൈറ്റി കൂട്ടക്കൊല വംശഹത്യകളുടെ ഇന്ത്യൻ പതിപ്പിൽ തീയാളിക്കിടക്കുന്നു. വംശഹത്യയുടെ പേരിൽ അന്താരാഷ്‌ട്ര നിയമങ്ങളനുസരിച്ച് ശിക്ഷിക്കപ്പെടേണ്ട നരേന്ദ്ര മോദി ഇന്നിപ്പോൾ ഇന്ത്യൻ പ്രധാനമന്ത്രിയാണ്. ഗുജറാത്ത് വംശഹത്യ സാധ്യമാക്കിയ സംഘപരിവാറിന്റെ ഹിന്ദുത്വ രാഷ്ട്രീയ പ്രത്യയശാസ്ത്രം ഇന്ത്യയുടെ രാഷ്ട്രീയാധികാരം കയ്യാളുകയാണ്. അടുത്ത കൂട്ടക്കൊലയിൽ പേരുമാറി, നിറം മാറി, സ്ഥലം മാറി കഴുത്തിൽ ടയറിട്ട് കത്തിച്ചോ, ചുട്ടെരിച്ചോ, വെട്ടിക്കീറിയോ, ബലാത്സംഗം ചെയ്യപ്പെട്ടോ  നീതി അലറിപ്പാഞ്ഞോടുന്നത് നാമിനിയും കാണും.
▮
വംശോച്ചാടനത്തിന്റെ ഹോമകുണ്ഡത്തിൽ ഡൽഹിയിൽ മാത്രം 3700-ലേറെ സിഖുകാർ മൂന്നുനാളുകളിൽ (1984 നവംബർ 1, 2, 3) എരിഞ്ഞുതീർന്നു. വിദേശസന്ദർശനം വെട്ടിച്ചുരുക്കി, ഓൾ ഇന്ത്യ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസിലേക്ക്, ഇന്ദിരാഗാന്ധിയെ കാണാനെത്തിയ അന്നത്തെ രാഷ്ട്രപതി ഗ്യാനി സെയിൽസിങ് പോലും വെറുമൊരു സർദാർജിയായി മാറി ആക്രമിക്കപ്പെട്ടു. ഒക്ടോബർ 31-ന് വൈകിട്ടോടെ ഡൽഹിയുടെ വിവിധ പ്രദേശങ്ങളിൽ തൊട്ടടുത്ത ദിവസങ്ങളിൽ അരങ്ങേറാനുള്ള മനുഷ്യക്കുരുതിയുടെ രേഖാചിത്രം കോൺഗ്രസ് നേതാക്കന്മാർ തയ്യാറാക്കിയിരുന്നു. എച്ച്.കെ.എൽ. ഭഗത്തും സജ്ജൻ കുമാറും ജഗദീഷ് ടൈറ്റ്ലറും ധരംദാസ് ശാസ്ത്രിയും അർജുൻസിങ്ങുമെല്ലാം നരഹത്യയുടെ നടത്തിപ്പുകാരായി.
സിഖുകാർ ധാരാളമായി താമസിക്കുന്ന മംഗോൾപുരി ത്രിലോക്‌പുരി കല്യാൺപുരി, പാലം കോളനി ജനക് പുരി, തിലക് നഗർ എന്നിവയടക്കമുള്ള നിരവധി പ്രദേശങ്ങൾ ആക്രമിക്കപ്പെട്ടു. ‘‘കൊല്ലുക. കൊള്ളയടിക്കുക"" എന്നതു തന്നെയായിരുന്നു അക്രമികളായ ആൾക്കൂട്ടത്തിന്റെ ലക്ഷ്യവും പരിപാടിയും. അക്രമിസംഘങ്ങളെ കോൺഗ്രസിന്റെ നേതാക്കൾ പലയിടത്തായി സംഘടിപ്പിച്ചു. സിഖുകാരായ മനുഷ്യർ പൊടുന്നനെ ജീവൻ നഷ്ടപ്പെടുന്ന അരക്ഷിതാവസ്ഥയിലേക്ക് വലിച്ചെറിയപ്പെട്ടു. ആർക്കും രക്ഷയുണ്ടായിരുന്നില്ല.അന്നുവരെയുള്ള ഒരു മഹത്വവും വലിപ്പവും ഇന്ത്യയുടെ തലസ്ഥാനത്ത് താടിയും തലപ്പാവും വെച്ച മനുഷ്യരെ സംരക്ഷിക്കാൻ പാകമായിരുന്നില്ല. എഴുത്തുകാരൻ ഖുശ്വന്ത് സിങ് സ്വീഡിഷ് ഡൽഹിയിലെ നയതന്ത്ര കാര്യാലയത്തിലായിരുന്നു അഭയം തേടിയത്.
അഭയം കൊടുക്കാൻ വിദേശ നയതന്ത്രകാര്യാലയങ്ങളുടെ കൂറ്റൻ വാതിലുകൾ തുറന്നുകിട്ടാത്ത ആയിരക്കണക്കിന് ശിഖന്മാർ ഇടുങ്ങിയ തെരുവുകളുള്ള ഡൽഹിയിലെ കോളനികളിൽ കഴുത്തിൽ കത്തിച്ച ടയറുമായി ഓടുന്ന ചിതകളായി. ത്രിലോക്‌പുരിയിലെ 32-ാം ബ്ളോക്കിൽ നാനൂറിലേറെ സിക്കുകാർ കത്തിക്കരിഞ്ഞു കിടന്നപ്പോൾ ഒരു മുതിർന്ന പൊലീസുദ്യോഗസ്ഥനായ ഹുക്കും ചന്ദ് ജാദവ് സന്ദേശമയച്ചത് ഇങ്ങനെയാണ്:""കിഴക്കൻ ഡൽഹിയിലാകെ 'ശാന്തി'യാണ്. പ്രത്യേകിച്ചും ത്രിലോക്‌പു രിയിൽ.""മരണം എല്ലാം ശാന്തമാക്കുകയായിരുന്നു. ഒടുവിൽ മനുഷ്യസ്നേഹി കളായ ചില പത്രപ്രവർത്തകരുടെ അത്യദ്ധ്വാനത്തിന്റെ ഫലമായി അന്നുരാത്രി സത്യം വെളിപ്പെട്ടപ്പോൾ, സൂർവീർസിങ് ത്യാഗി എന്ന ‌സ്റ്റേഷൻ ഹൗസ് ഓഫീസറെ സസ്പെൻഡ് ചെയ്ത് ജാദവ് തടിയൂരി. ത്യാഗി കൊലപാതകങ്ങൾക്ക് ചൂട്ടുപിടിക്കുകയായിരുന്നു എന്നത് മറ്റൊരു കാര്യം. ഭരണകൂടം വംശഹത്യക്ക് ഒത്താശ ചെയ്യുന്നതിന്റെ ഹീനമായ രൂപമായിരുന്നു ഡൽഹിയിൽ നടന്നത്.
കല്യാൺപുരി പൊലീസ് സ്‌റ്റേഷനി ലെ എഫ്.ഐ.ആർ നമ്പർ 424/84 വിചിത്രമായൊരു കേസാണ്. 1984 നവംബർ ഒന്നിന് കലാപവും ലഹളയും നടത്തിയതിന് 25 സിക്കുകാരെ പൊലീസ് അറസ്റ്റു ചെയ്തു. സിഖുകാരായ മനുഷ്യർ ഡൽഹിയിൽ നിന്ന് കത്തുകയും തെരുവുകളിൽ വെട്ടിപ്പിളർന്നു കൊല്ലപ്പെട്ടുകിടക്കുകയും ചെയ്യുമ്പോഴായിരുന്നു അതെന്നോർക്കണം. കിഴക്കൻ ഡൽഹിയിലെ കല്യാൺപുരി പൊലീസ് ‌സ്റ്റേഷൻ സിഖ് വിരുദ്ധ കൂട്ടക്കൊലയിലെ എല്ലാ സ്വഭാവവിശേഷങ്ങളുടെയും അടയാളമായി മാറുകയായിരുന്നു. 1984 നവംബർ ആദ്യവാരം 3000-ലേറെ സിക്കുകാർ ഡൽഹിയിൽ കൊല്ലപ്പെട്ടതിൽ 1234-ഉം കിഴക്കൻ  ഡൽഹിയിലായിരുന്നു. ഇതിൽ പകുതിയിലേറെയും പേർ കൊല്ലപ്പെട്ടതും നവംബർ ഒന്നിനാണ്.  എന്നിട്ടും അന്ന് കിഴക്കൻ ഡൽഹിയിൽ പൊലീസ് അറസ്റ്റ് ചെയ്തത് 26 പേരെയാണ്. അവരെല്ലാവരും സിഖുകാരും, ഇത് യാദൃച്ഛികമായിരുന്നില്ല.
കൊലപാതക, അക്രമി സംഘങ്ങളെ നാമമാത്രമായെങ്കിലും ചെറുക്കാൻ ശ്രമിച്ച സിഖുകാരെയെല്ലാം പൊലീസ് നിരായുധരാക്കി. തീവണ്ടിയിൽ യാത്ര ചെയ്തിരുന്ന സിഖുകാരുടെ പേരുവിവരമടങ്ങുന്ന പട്ടിക കൈവശമുണ്ടായിരുന്ന അക്രമികൾ ആസൂത്രിതമായിട്ടായിരുന്നു ആക്രമണം നടത്തിയത്. ഭരണകൂടത്തിന്റെ സമ്പൂർണ്ണമായ ഒത്താശയോടെ ഒരു വംശഹത്യ അരങ്ങേറുകയായിരുന്നു.
“1903-ൽ മൊഹിന്ദർ കൗറിനെ കല്യാണം കഴിക്കുമ്പോൾ ഗുർമേജ്  സിങ്ങിന് മുംബൈയിലായിരുന്നു ജോലി.  പഞ്ചാബിലെ ഖദർ സാഹിബ് ഗ്രാമത്തിൽ തന്റെ ഭർത്താവിന്റെ വീട്ടുകാർക്കൊപ്പമായിരുന്നു  മൊഹിന്ദർ ആദ്യം താമസിച്ചത്.  1984 നവംബറിൽ ആദ്യമായി മൊഹീന്ദറിനെയും കൂട്ടി ഗുർമേജ്   മുംബൈയിലേക്ക് യാത്ര തിരിക്കുമ്പോൾ അവരുടെ രണ്ടുമാസം പ്രായമുള്ള ഒരു പെൺകുഞ്ഞുമുണ്ടായിരുന്നു കൂടെ. മുംബൈയിലേക്ക് അവർ യാത്രചെയ്തിരുന്ന തീവണ്ടി കിഴക്കൻ ഡൽഹിയിലെ ഷാഹദ തീവണ്ടി സ്‌റ്റേഷനിലെത്തിയത്, കൂട്ടക്കൊലയുടെ ആദ്യനാളിലായിരുന്നു. 1984 നവംബർ ഒന്ന്, മൊഹീന്ദറും ഗുർമേജ് കുഞ്ഞുമടക്കം നിരവധിപേർ യാത്രക്കാരായുള്ള തീവണ്ടിയിലേക്ക്  സിഖുകാരെത്തേടി അക്രമികളുടെ സംഘം ഇരച്ചുകയറി. രക്ഷപ്പെടാൻ ഗുർമേജിന് ഒരു മാർഗ്ഗവും ഉണ്ടായിരുന്നില്ല. ഗുർമേജിനെ പ്ലാറ്റ്‌ഫോമിലേക്ക് വലിച്ചിട്ട് ക്രൂരമായി മർദ്ദിച്ചു. മരിച്ചെന്നു കരുതി ഗുർമേജിനെ ഉപേക്ഷിച്ച് സിഖുകാരായ മറ്റു യാത്രക്കാരെത്തേടി സംഘം പോയി.അല്പസമയത്തിനുള്ളിൽ മറ്റൊരു സംഘം അക്രമികൾ സ്ഥലത്തെത്തി. കലാപദിനങ്ങളിൽ ഡൽഹിയിലെ മറ്റെല്ലായിടത്തും പോലെ ഇവിടെയും വിവിധ സംഘങ്ങൾ തമ്മിൽ കൃത്യമായ തൊഴിൽ വിഭജനമുണ്ടായിരുന്നു. ഒരു കൂട്ടർ കൊലപാതകം നടത്തിയിരുന്നെങ്കിൽ അടുത്ത കൂട്ടർ തെളിവുകൾ ചുട്ടെരിക്കുകയായിരുന്നു. തീവണ്ടിയ്ക്കുള്ളിൽ ഇരിപ്പിടത്തിനടിയിൽ കിടത്തിയിരുന്ന ഗുർമേജിനെ സംഘം പുറത്തേയ്ക്കു വലിച്ചിട്ടു. വണ്ടിയിലെ സിഖ് യാത്രക്കാർ എവിടെയെന്ന് അവർക്കറിയാമായിരുന്നു’’.
ഗുർമേജ് സിങ് പ്ലാറ്റ്ഫോമിൽ ജീവനോടെ ചുട്ടെരിക്കപ്പെടുമ്പോൾ മൊഹിന്ദർ കൗറിനു ചുറ്റും കരിമ്പൂച്ചകളും 'അമർ രഹോ' വിളികളുമില്ലായിരുന്നു. അന്ന് തീവണ്ടിയിലെ ഒരു കുടുംബത്തോടൊപ്പം മുംബയിലേക്ക് രക്ഷപ്പട്ടോടിയ മൊഹീന്ദർ കൗർ രണ്ടുമാസങ്ങൾക്കുശേഷം പഞ്ചാബിൽ തിരിച്ചെത്തി.  അവരുടെ കൈയിലിരുന്ന് അച്ഛന്റെ പച്ചമാംസം കത്തുന്ന പുക കണ്ണിലെരി ഞ്ഞിറങ്ങിയപ്പോൾ വാവിട്ടുകരഞ്ഞ കുൻബീർ കൗദ് എന്ന രണ്ടുമാസം പ്രായമുണ്ടായിരുന്ന പെൺകുട്ടി കലാപത്തിന്റെ ശൈശവഓർമ്മകൾ മറക്കാൻ കഴിയാതെ മുതിർന്ന നൂറുകണക്കിന് മനുഷ്യരിലൊരാളാണ്.
‘‘ഇന്ദിരാജിയുടെ മരണത്തെത്തുടർന്ന് രാജ്യത്ത് ചില ലഹളകൾ നടന്നു. നമുക്കറിയാം, ജനങ്ങൾ വളരെ ക്ഷുഭിതരായിരുന്നെന്നും കുറച്ചു ദിവസങ്ങളിൽ ഇന്ത്യ പിടിച്ചുകുലുക്കപ്പെട്ടതുപോലെയായിരുന്നെന്നും. പക്ഷേ, ഒരു വന്മരം വീഴുമ്പോൾ അതിനു ചുറ്റുമുള്ള ഭൂമി കുറച്ചൊന്നു കുലുങ്ങുന്നത് സ്വാഭാവികം മാത്രമാണ്’’.
1984 നവംബർ 19-ന് ഡൽഹിയിലെ ബോട്ട് ക്ലബ് മൈതാനത്ത് കോൺഗ്രസുകാരോട് ഈ ഹൃദയശൂന്യമായ ഉപമ പറയുമ്പോൾ മൊഹിന്ദർ കൗർ എവിടെയെന്ന് രാജീവ് ഗാന്ധി അന്വേഷിച്ചിരുന്നില്ല. പദ്മി കൗർ എന്നൊരു സ്ത്രീയെ ക്കുറിച്ച് യാതൊരുവിധത്തിലും കേട്ടിരിക്കാനും വഴിയില്ല. പക്ഷേ, വൻമരം വീണപ്പോൾ കുലുങ്ങിയ ഭൂമിയിൽ തകർന്നുവീണ മനുഷ്യരിൽ പദ്മി കൗറുമുണ്ടായിരുന്നു.
""1984 നവംബർ ഒന്നിന് ഞങ്ങൾ വീട്ടിലിരിക്കുകയായിരുന്നു. എന്റെ മകൾ മെയ്‌ന കൗറിന്റെ കല്യാണമായിരുന്നതിനാൽ ഞങ്ങളുടെ ബന്ധുക്കളും വന്നി രുന്നു. ഞങ്ങൾ ചായ കുടിച്ചുകൊണ്ടിരിക്കുമ്പോൾ, സർദാർമാരെല്ലാം വീടിനു ള്ളിൽത്തന്നെ ഇരിക്കണമെന്നും ഒന്നും സംഭവിക്കില്ലെന്നും പൊലീസിന്റെ അറിയിപ്പു വന്നു. ഞങ്ങളാകെ ഭയപ്പെട്ടു. അല്പനേരത്തിനുശേഷം വാതിൽ തല്ലി പ്പൊളിച്ച് ഒരാൾക്കൂട്ടം അകത്തുവന്നു. അവരെന്റെ മോളെ ബലമായി പിടിച്ച് വസ്ത്രങ്ങൾ വലിച്ചുകീറാൻ തുടങ്ങി സ്വയരക്ഷയ്ക്ക് അവളും ശ്രമിച്ചു. അവരവളെ ആക്രമിച്ച് അപമാനിക്കാൻ ശ്രമിച്ചു. അവളെ വെറുതെ വിടാൻ എന്റെ ഭർത്താവ് അവരോട് യാപിച്ചു. ‘ഒരു സിഖു മോനെയും  വെറുതെ വിടില്ല’, അദ്ദേഹത്തെ കൊല്ലും എന്നാണവർ പറഞ്ഞത്. അവരെന്റെ മോളുടെ കൈയുംകാലും ഒടിച്ച് തട്ടിക്കൊണ്ടുപോയി അവരവളെ മൂന്നു ദിവസം അവരുടെ വീട്ടിൽ തടവിലിട്ടു. ഇപ്പോഴെന്റെ മെയ്ന കൗർ ഒരു രോഗിയായിരിക്കുന്നു. അവളൊരു ഭ്രാന്തിപ്പെൺകുട്ടിയെപ്പോലെയാണ്.”
""ആൾക്കൂട്ടം എന്റെ ഭർത്താവ് ചരൺസിങ്, മകൻ അശോക് സിങ്. അയൽക്കാരൻ ബലീന്ദർ സിങ്. സഹോദരന്മാരായ ഇന്ദർ സിങ് . ദിലീപ് സിങ്. മരുമകൻ ഭജൻസിങ്. അളിയന്മാരായ പ്രേം സിങ്, ധരം സിങ്, ധരംസിങ്ങിന്റെ മകൻ അനിൽ സിങ് എന്നിവരെ ആക്രമിച്ചു. മണ്ണെണ്ണയൊഴിച്ചു കത്തിച്ചു. ഒരാൾപോലും രക്ഷപ്പെട്ടില്ല. അവിടെവച്ചു തന്നെ മരിച്ചു. അന്നു രാത്രി ടെമ്പോയുമായി വന്ന ഓമി (ഒരു അക്രമി) മൃതദേഹങ്ങളെല്ലാം എടുത്തുകൊണ്ടുപോയി"".അക്രമികളെയെല്ലാം പദ്മി കൗറിന്അറിയാമായിരുന്നു. അതിലൊന്ന് മണ്ണെണ്ണ വ്യാപാരിയും കൂട്ടക്കൊലയുടെ പ്രധാന സൂത്രധാരന്മാരിലൊരാളായ സജ്ജൻകുമാറിന്റെ അടുത്തയാളമായ ബ്രഹ്മാനന്ദ് ഗുപ്തയായിരുന്നു. മറ്റു നൂറു കണക്കിനു കേസുകൾപോലെ പദ്മി കൗറിന്റെ സത്യവാങ്‌മൂലത്തിലെ സത്യങ്ങളും കോലംകെട്ടു. ബ്രഹ്‌മാനന്ദ് ഗുപ്തയ്ക്കും സജ്ജൻ കുമാറിനും ഒന്നും സംഭവിച്ചില്ല. സർക്കാരും നീതി ന്യായവ്യവസ്ഥയിലെ ഒരു വിഭാഗവും കു റ്റക്കാരെ നിർലജ്ജം സംരക്ഷിച്ചു. അമ്മയുടെ മരണത്തിന് ആയിരക്കണക്കിന് മനുഷ്യരുടെ ചുട്ടെരിച്ച ശരീരം കൊണ്ട് പകരംവീട്ടിത്തന്ന വിനീത വിധേയരായ നരാധമന്മാർക്ക് പാരിതോഷികങ്ങൾ നൽകാൻ രാജീവ്ഗാന്ധി പിശുക്കു കാണിച്ചില്ല. രാജീവ് മന്ത്രിസഭയിൽ എച്ച്.കെ.എൽ ഭഗത് കാബിനറ്റ് പദവിയുള്ള മന്ത്രിയായി, ജഗദീഷ് ടൈറ്റ്ലർ സഹമന്ത്രിയായി
സിഖ് വിരുദ്ധ കലാപത്തെക്കുറിച്ച് അന്വേഷിക്കാൻ സുപ്രീംകോടതി ന്യായാധിപനായ  രംഗനാഥമിശ്ര കമീഷനായി നിയോഗിക്കപ്പെട്ടു. രംഗനാഥ് മിശ്ര കമ്മീഷൻ സർക്കാരിന് വേണ്ടപോലെയൊരു റിപ്പോർട്ടെഴുതിയുണ്ടാക്കി.   കലാപത്തിന്റെ നടത്തിപ്പുകാരായ കോൺഗ്രസ് നേതാക്കളടക്കമുള്ളവരെ രക്ഷിക്കുന്ന തരത്തിലൊരു റിപ്പോർട്ട് പുറത്തുവന്നു. . കോൺഗ്രസ് നേതൃത്വം നന്ദി കാണിക്കാൻ മടിച്ചില്ല.  മിശ്ര സുപ്രിംകോടതി ചിഫ് ജസ്റ്റിസായി, ദേശീയ മനുഷ്യാവകാശ കമ്മീഷൻ അദ്ധ്യക്ഷനായി. പിന്നെ കോൺഗ്രസ്സിന്റെ രാജ്യസഭാംഗമായി ചക്രം പൂർത്തിയാക്കി. എന്നാൽ കിഴക്കൻ ഡൽഹിയിലെ നന്ദ് നഗ്‌രിയിൽ താമസിച്ചിരുന്ന നാലുപെൺകുട്ടികളുടെ ജീവിതങ്ങൾ സഫ്‌ദർജങ്ങിലെ ഒരു പുൽത്തകിടിയിൽ വീണ രക്തത്തുള്ളികളുടെ പേരിൽ  ശൂന്യതയിലേക്ക് ഒലിച്ചുപോയിരുന്നത് രംഗനാഥ‌മിശ്ര കണ്ടതേയില്ല. രാജസ്ഥാനിലെ അൽവാറിൽനിന്നും നന്ദ് നഗരിയിൽ താമസിച്ചിരുന്ന തന്റെ മകളെയും പേരക്കുട്ടികളെയും തേടിവന്ന ലക്ഷ്മ‌ൺസിങ്ങെന്ന വൃദ്ധനെ കാത്തി രുന്നത് ഒട്ടും നല്ല വാർത്തകളായിരുന്നില്ല. മറ്റനേകം സിഖ് കുടുംബങ്ങളെപ്പോലെ എവിടെയെന്നോ എന്തെന്നോ ആർക്കുമറിയുമായിരുന്നില്ല. ഒടുവിൽ ഏറെ നാളത്തെ അലച്ചിലിനുശേഷം പതിമൂന്നുകാരി സത്‌പാലും മൂന്ന് ഇളയ പെൺ കുട്ടികളുമൊഴികെ, മകളടക്കം കുടുംബത്തിലെ മറ്റെല്ലാവരും കൊല്ലപ്പെട്ടെന്ന് ലക്ഷ്‌മൺ സിങ്ങറിഞ്ഞു. സത്പാലും സഹോദരിമാരും നാരിനികേതനിലെ ഇരുട്ടിനുള്ളിൽ ശൂന്യമായ കണ്ണുകളോടെ ആരെയും പ്രതീക്ഷിക്കാതെ ഇരിക്കുകയായിരുന്നു. പതിറ്റാണ്ടുകൾക്കിപ്പുറം ലക്ഷ്‌മൺസിങ്ങിന്റെ പേരക്കുട്ടികൾക്ക്
എന്താണ് പ്രസക്തി?' പറിച്ചെറിഞ്ഞിട്ടും വിട്ടുപോകാത്ത ജീവിതത്തിന്റെയും പ്ര തീക്ഷയുടെയും വേരുകൾ ഇലകളും തളിരുകളും ഓർമ്മയുടെ പൂക്കളുമായി അവരെ വളർത്തുക തന്നെ ചെയ്തു. നീതിയുടെ മരത്തിൽ മാത്രം വസന്തം തൊട്ടുനോക്കിയില്ല.
സിഖ് വിരുദ്ധ കലാപത്തെക്കുറിച്ചന്വേഷിച്ച ജസ്റ്റിസ് നാനാവതി കമ്മീഷന്റെ നിർദ്ദേശങ്ങളിന്മേലുള്ള നടപടികളെക്കുറിച്ചുള്ള റിപ്പോർട്ട് സഭയുടെ മേശ പ്പുറത്തുവച്ച് രാജ്യത്തിനു മുന്നിൽ കോൺഗ്രസ് നിർലജ്ജം നിന്നപ്പോൾ തലകുനിച്ചെഴുന്നേറ്റ് മാപ്പുപറയാൻ പ്രധാനമന്ത്രിയായിരുന്ന മൻ മോഹൻസിങ്ങിനെ പ്രേരിപ്പിച്ചത്, കൊന്നിട്ടും ചുട്ടെരിച്ചിട്ടും പിന്നെയും തളിർത്ത ഈ ജീവിതങ്ങളായിരിക്കാം. മിശ്ര മുതൽ നാനാവതി വരെ നിരവധി പേർ അന്വേഷിച്ച് കോൺഗ്രസ് നേതൃത്വത്തെ കുറ്റവിമുക്തരാക്കുന്ന പ്രഹസനം തുടർന്നുകൊണ്ടേയിരുന്നു. സിഖ് കൂട്ടക്കൊലയെ സഹായിച്ച പൊലീസുദ്യോഗസ്ഥന്മാർ വിശിഷ്ടസേവാ പുരസ്ക്‌കാരങ്ങൾ നൽകി ആദരിക്കപ്പെട്ടു.  തലസ്ഥാനനഗരിക്കുള്ളിൽ മനുഷ്യമാംസം കത്തിയെരിയുമ്പോൾ ചക്രവർത്തികുമാരനായി അധികാരത്തിലേറിയ പ്രധാനമന്ത്രി രാജിവ്ഗാന്ധി, ആസൂത്രിതമായി തയ്യാറാക്കിയ  ഒരു വംശഹത്യയാണ് നടക്കുന്നതെന്നറിഞ്ഞിട്ടും  കുറ്റകരമായ നിശ്ശബ്‌ദത പാലിച്ച അന്നത്തെ ആഭ്യന്തരമന്ത്രി നരസിംഹറാവു,  ലഫ്റ്റനൻ്റ് ഗവർണർ ഗവായ്, പൊലീസ് കമ്മിഷണർ ടാണ്ടൻ, പിന്നെ എച്ച്.കെ.എൽ. ഭഗത്ത് എന്നിങ്ങനെ സിഖ് വിരുദ്ധ കലാപത്തിനും വംശഹത്യക്കും ഒത്താശ ചെയ്ത കോൺഗ്രസ് നേതാക്കൾ എല്ലാവരും വിവിധ പരിരക്ഷകളുടെ ബലത്തിൽ നിയമവ്യവസ്ഥയ്ക്കും ജനാധിപതൃത്തിനും നേരെ നോക്കി പല്ലിളിച്ചു.
എന്നിട്ടും നിശ്ചയദാർഢ്യത്തോടെ നിയമയുദ്ധം നടത്തിയ ചിലരുടെ ശ്രമത്തിന്റെ ഫലമായി എച്ച്.കെ.എൽ. ഭഗത്ത് അറസ്റ്റ് ചെയ്യപ്പെട്ടു.  കോടതിമുറികളിലെ ധാർഷ്ട്യപ്രകടനത്തിൽനിന്നും സകല ഓർമ്മകളും മാഞ്ഞുപോയ ജീവച്ഛവമായി ഭഗത്ത് മാറി. സജ്ജൻകുമാറിന് രണ്ടുതവണ ലോക്സഭാ സ്ഥാനാർത്ഥിത്വം നൽകിയില്ലെങ്കിലും 2004-ൽ അയാൾ റെക്കോർഡ് വിജയം നേടി. ടൈറ്റ്‌ലറിന് മന്ത്രിസ്ഥാനം രാജിവ‌യ്ക്കേണ്ടിവന്നു. പിന്നീട്  ലോക്സഭാ തെരഞ്ഞെടുപ്പുവേളയിൽ ഒരു സിഖ് മാധ്യമ പ്രവർത്തകൻ ചെരുപ്പെറിഞ്ഞ് പ്രകടമാക്കിയ പ്രതിഷേധത്തിന്റെ ചൂടിൽ ടൈറ്റ്ലർക്കും സജ്ജൻകുമാറി നും സ്ഥാനാർത്ഥിത്വം നഷ്ടമായി പാർലമെന്റിന്റെ മൂക്കിനു താഴെ രഖബ് ഗഞ്ച് ഗുരുദ്വാരയിൽ അക്രമികൾക്ക് നിർദ്ദേശം നൽകിയിരുന്ന കമൽനാഥ് പിന്നീട് ഏറെ ഉയർന്ന കോൺഗ്രസ് നേതാവും കേന്ദ്രമന്ത്രിയും മധ്യപ്രദേശ് മുഖ്യമന്ത്രിയുമൊക്കെയായി. ചില കേസുകൾ ടൈറ്റ്ലറെയും സജ്ജൻകുമാറിനെയും ആ ദിനങ്ങളിലെ മാഞ്ഞുപോകാത്ത ചോരയെ ഓർമ്മിപ്പിച്ചുകൊണ്ട് പിന്നെയും പൊന്തിവന്നു. എന്നിരിക്കിലും ഇതയൊക്കെയേ ഉണ്ടായുള്ളൂ.
3700-ലേറെ സിഖുകാർ കൂട്ടക്കൊല ചെയ്യപ്പെട്ട ഒരു നഗരത്തിൽ, കുറ്റവും  ശിക്ഷയുമായി ആടിയ നാടകത്തിൽ, വിഘടനവാദത്തെ അടിച്ചമർത്തിയതിന്റെ ഉന്മാദത്തിൽ രാജ്യം പുളകം കൊണ്ടപ്പോൾ, വംശഹത്യയുടെ അടുത്ത അങ്കം ത്രിശൂലങ്ങളും ‘ജയ് രാം’ വിളികളുമായി അടുത്തുവരികയായിരുന്നു. മുംബൈയിൽ ബാൽ താക്കറെയും ഗുജറാത്തിൽ നരേന്ദ്രമോദിയും ഉപമയും ഉൽപ്രേക്ഷയും ഒളിവും മറവുമില്ലാതെ കാര്യങ്ങൾ നടത്തി.
താടിക്കും തലപ്പാവിനും പകരം സുന്നത്തു ചെയ്ത ജനനേന്ദ്രിയങ്ങൾ അടയാള ചിഹ്നങ്ങളായി. കൈകളിലെ രക്തക്കറ കഴുകിക്കളയാൻ സപ്തസാഗരങ്ങളിലെ ജലമന്വേഷിക്കാതെ ചോരക്കൈകൾ പൊക്കിപ്പിടിച്ചുതന്നെ മോദിയും സംഘപരിവാറും  മൃഗീയഭൂരിപക്ഷത്തോടെ വീണ്ടും അധികാരത്തിലെത്തി. കോൺഗ്രസുകാർ ഗുജറാത്ത് കൂട്ടക്കൊലകളെക്കുറിച്ചും ബി. ജെപിക്കാർ സിഖ് വിരുദ്ധ കലാപത്തെക്കുറിച്ചും മാത്രം പറഞ്ഞു. ഇരുകലാപങ്ങളിലും ആയിരങ്ങൾ കൊല്ലപ്പെട്ടപ്പോൾ അപൂർവ്വം ചിലർ മാത്രം ശിക്ഷിക്കപ്പെട്ടു ആൾക്കൂട്ടത്തിന്റെ ചുടലനൃത്തങ്ങളായി മറ്റുള്ളവ എഴുതിത്തള്ളി. വംശഹത്യയ്ക്കെതിരെ ഇന്ത്യയൊപ്പിട്ട അന്താരാഷ്ട്ര കരാറുകൾ നമ്മളെടുത്ത് അട്ടത്തുവച്ചു. കൊല്ലപ്പണിക്കാരും കൂലിവേലക്കാരും ഡ്രൈവർമാരുമായ സിഖുകാർ വാർത്താമൂല്യം നഷ്ടപ്പെട്ടവരായി മാറി. ഒരു രാജ്യമെന്ന നിലയിൽ, ഒരു നിയമവ്യവസ്ഥ എന്ന നിലയിൽ, ഒരു ജനാധിപത്യമെന്ന നിലയിൽ നാമെങ്ങനെയൊക്കെയാണ് മായ്ച്ചാലും മായാത്ത രീതിയിൽ അപരിഷ്കൃതരായ തെന്ന് ഈ വംശഹത്യ കലാപങ്ങൾ നമ്മെ ഓർമ്മിപ്പിച്ചുകൊണ്ടേയിരിക്കും.
ഗുർദീപ് കൗറെന്ന വൃദ്ധ ഡൽഹിയിലെ സിഖ് താമസ പ്രദേശങ്ങളിലൊന്നിൽ ഇന്ത്യയുടെ മറവിയോട് ഓർമ്മപ്പെടുത്തലിന്റെ നിശ്ശബ്ദസമരവുമായി പിന്നെയുമേറെക്കാലം ജീവിച്ചു, ഈ ശ്രാദ്ധപുരാണത്തിലെ മറ്റൊരു ശ്ലോകമായി.
ഗൂർ ദീപ് കൗറിന് തന്റെ പ്രിയപ്പെട്ടതെല്ലാം നഷ്ട്‌ടപ്പെടുത്തിയ ശാപം പിടിച്ച ആ നാളുകളിൽ ഒരു ബാല്യത്തിന്റെ അമ്പരപ്പു മാത്രമാണ് എനിക്ക് ആ കലാപവാർത്തകൾ. എന്നിട്ടും കുനിഞ്ഞ ശിരസ്സുമായി തിലക്നഗറിലെ ഗുർദീപ് കൗറിന്റെ വാസസ്ഥലത്തിനടുത്തുനിന്നും ആരോടും ഒന്നും മിണ്ടാതെ, ചരിത്രത്തിന്റെ രാവണൻകോട്ടയിൽ വഴിതെറ്റിയപോലെ  ഞാൻ തിരിഞ്ഞുനടന്നു. ഈ രാജ്യം നിങ്ങളോടും നിങ്ങളെപ്പോലെ തകർത്തെറിയപ്പെട്ട ജീവിതങ്ങളുള്ള അനേകായിരങ്ങളോടും നീതി ചെയ്തില്ല. പകരം ഗുർദീപ് കൗറിനു പിന്നാലെബിൽക്കീസ്  ബാനുവടക്കമുള്ള നൂറുകണക്കിന് സ്ത്രീകളുടെ നിലവികളിൽ നാമതിനെ സ്വാഭാവികമാക്കി. കഴുത്തിൽ കത്തുന്ന ടയറിട്ട് ആൾക്കൂട്ടം ഡൽഹിയുടെ തെരുവുകളിൽ ഓടിച്ചിട്ട് കൊന്ന സിഖുകാർക്ക് പിന്നാലെ ഗുജറാത്തിൽ നൂറുകണക്കിന് മുസ്ലീങ്ങൾ കത്തിയമർന്നു. വംശഹത്യ ഒരു രാഷ്ട്രീയാഭിമാനമായി കൊണ്ടാടപ്പെട്ടു.
സിഖ് വംശഹത്യയിൽ നിന്നും ഗുജറാത്തിലെ മുസ്‌ലിം വംശഹത്യയെ വ്യത്യസ്തമാക്കുന്ന ഘടകം സിഖ് വിരുദ്ധ വംശഹത്യ ഇന്ദിരാഗാന്ധി വധത്തിനുപിന്നാലെയാണ് ആസൂത്രിതമായിത്തന്നെയെങ്കിലും നടന്നത്. അതിനൊരു രാഷ്ട്രീയ പ്രത്യയശാസ്ത്ര സ്വഭാവം ഉണ്ടായിരുന്നില്ല. വംശഹത്യ കോൺഗ്രസിന്റെ ഒരു രാഷ്ട്രീയ അജണ്ടയായിരുന്നില്ല. തീർത്തും ദുരധികാര സ്വഭാവമാർജ്ജിച്ച ഒരു നേതൃത്വവും പല തരത്തിലുള്ള സാമ്പത്തിക നിക്ഷിപ്ത താത്പര്യങ്ങളടക്കമുള്ള ഘടകങ്ങളുമൊക്കെക്കച്ചേർന്നാണ് സിഖ് വിരുദ്ധ വംശഹത്യ നടത്തിയത്. അതിന് മതപരമോ അല്ലാത്തതോ ആയ കൃത്യമായൊരു രാഷ്ട്രീയ പ്രത്യയശാസ്ത്രപദ്ധതി ഉണ്ടായിരുന്നില്ല.
എന്നാൽ ഗുജറാത്തിലേത് അങ്ങനെയായിരുന്നില്ല. സംഘപരിവാറിന്റെ ഹിന്ദുത്വ രാഷ്ട്രീയ പ്രത്യയശാസ്ത്രത്തിന്റെ രാഷ്ട്രീയപ്രയോഗമാണ് ഗുജറാത്തിൽ കണ്ടത്. ഹിന്ദുത്വ രാഷ്ട്രീയത്തിന്റെ പ്രഖ്യാപിത നിലപാടാണത്. മുസ്ലീങ്ങൾ ഹിന്ദുത്വ രാഷ്ട്രീയാധികാരത്തിന്റെ കീഴിൽ രണ്ടാം കിട മനുഷ്യരായി ഒതുങ്ങിജീവിക്കണമെന്നാണ് ഹിന്ദുത്വ രാഷ്ട്രീയം അതിന്റെ ആദ്യകാലം മുതലേ ആവശ്യപ്പെടുന്നത്. ജൂതരെ കൂട്ടക്കൊല ചെയ്ത ഹിറ്റ്ലറുടെ, നാസികളുടെ “ജൂത പ്രശ്നപരിഹാരം” അനുകരിക്കാനാവുന്ന ഒന്നായാണ് ഹിന്ദുത്വ രാഷ്ട്രീയാചാര്യന്മാർ കണ്ടത്. അതിനുവേണ്ടി അവരുണ്ടാക്കിയ തികഞ്ഞ ഹിംസാസന്നദ്ധതയുള്ള  സംഘയന്ത്രമായ ആർ എസ് എസ് ഇന്ത്യയിൽ പല കാലങ്ങളിലായി നിരവധി വർഗീയകലാപങ്ങൾ നടത്തിയിട്ടുമുണ്ട്. അതുകൊണ്ടുതന്നെ ഗുജറാത്ത് വംശഹത്യയും സിഖ് വംശഹത്യയും തമ്മിലുള്ള വ്യത്യാസം ഗുജറാത്തിലേതിന് വംശഹത്യയുടെ രാഷ്ട്രീയ പ്രത്യയശാസ്ത്ര അടിത്തറയും രാഷ്ട്രീയത്തുടർച്ചയുമുണ്ട് എന്നതാണ്. ഒരുതരത്തിൽ ആ വംശഹത്യയുടെ തുടർച്ചയാണ് നരേന്ദ്ര മോദി സർക്കാർ.
പക്ഷെ സിഖ് വംശഹത്യയുടെ നടത്തിപ്പുകാർ രാഷ്ട്രീയ നേതൃത്വത്തിലും ഭരണസംവിധാനത്തിലും വാണുപോയതിന്റെ ബാക്കിയാണ് ഗുജറാത്ത് വംശഹത്യയെ സാധ്യമാക്കിയ ഘടകങ്ങളിലൊന്ന് എന്ന് നാം മറന്നുകൂടാ. വംശഹത്യയടക്കമുള്ള, മനുഷ്യരാശിക്കെതിരായ കുറ്റകൃത്യം യാതൊരുതരത്തിലും ശിക്ഷിക്കപ്പെടാതെ പോവുകയും ആയിരക്കണക്കിന് മനുഷ്യർ അവരുടെ സാമൂഹ്യസ്വത്വത്തിന്റെ പേരിൽമാത്രം കൊല്ലപ്പെടുകയും ചെയ്ത സംഭവങ്ങൾ ഇന്ത്യയിൽ അല്പകാലത്തെ വാർത്തമാത്രമായി നിയമവാഴ്ചയുടെ പുറമ്പോക്കുകളിലേക്ക് വലിച്ചെറിയപ്പെടുമെന്നത് ഉറപ്പാക്കിയത് സിഖ് വിരുദ്ധ വംശഹത്യയായിരുന്നു. അതിന്റെ ബലത്തിലാണ് ബാബു ബജ്‌റംഗി മുതൽ നരേന്ദ്ര മോദി വരെയുള്ള ഹിന്ദുത്വ ഫാഷിസ്റ്റുകൾക്ക് അവരുടെ വംശഹത്യാ പദ്ധതിയുടെ നടത്തിപ്പിനുശേഷവും ഒരു ശിക്ഷയും നേരിടാതെ സർവ്വാധികാരികളാകാൻ കഴിഞ്ഞത്.
സിഖ് വംശഹത്യയുടെ നാളുകളിൽ നിന്നും ഇന്ത്യ നടന്നെത്തിയത് വംശഹത്യ ഒരു രാഷ്ട്രീയ പ്രത്യയശാസ്ത്രമായി സ്വീകരിച്ച ഹിന്ദുത്വ ഫാഷിസ്റ്റ് രാഷ്ട്രീയാധികാരത്തിന്റെ പിടിയിലേക്കാണ്. ആക്രോശിച്ചെത്തുന്ന ആൾക്കൂട്ടത്തെ ഭയന്ന് താടിയും മുടിയും വടിച്ച  സിഖുകാർക്ക് പകരം പൊതുസ്ഥലങ്ങളിൽ ജയ് ശ്രീറാം വിളിക്കാൻ നിർബന്ധിതരായി മർദ്ദനമേൽക്കുന്ന മുസ്ലീങ്ങളിലേക്കാണ് ഇന്ത്യ സഞ്ചരിച്ചെത്തിയത്. ഗുർദീപ് കൗറിന് പകരം ബിൽക്കീസ് ബാനുവെന്ന് പേര് മാത്രം മാറുമ്പോൾ നാസി തടങ്കൽപ്പാളയങ്ങളിലെ ഗാസ് ചേമ്പറുകളിൽ, തുർക്കിയിൽ, റുവാണ്ടയിൽ ചരിത്രത്തിലെ എല്ലാ കൊലപ്പാടങ്ങളിൽ നിന്നും ഒരേ പേരുകാരായി മനുഷ്യർ നിലവിളിക്കുന്നു.
▮
(ഈ ലേഖനത്തിലെ ഉദ്ധരണികൾ, സത്യവാങ്മൂലങ്ങൾ എന്നിവയ്ക്ക് തന്റെ കൃതിയെ സ്വാതന്ത്ര്യത്തോടെ സമീപിക്കാൻ അനുവാദം തന്ന When a Tree shook Delhi എന്ന കൃതിയുടെ  സഹഗ്രന്ഥകാരൻ എച്ച് എസ്. ഫുൽക്കയോട് കടപ്പാട്)",left
":ജനസമുദ്രത്തിനിടയിലേക്ക് വിജയിയുടെ 'മാസ് എന്‍ട്രി';  വിക്രവാണ്ടിയിൽ ടിവികെയുടെ പ്രഥമ സംസ്ഥാന സമ്മേളനം തുടങ്ങി -         '   '      - ചെന്നൈ: തമിഴ് സൂപ്പര്‍താരം വിജയ് രൂപീകരിച്ച രാഷ്ട്രീയ പാര്‍ട്ടി തമിഴക വെട്രി കഴക (ടിവികെ)ത്തിന്‍റെ പ്രഥമ സംസ്ഥാന സമ്മേളനം വൻ ജനാവലിയുടെ സാന്നിധ്യത്തിൽ ആരംഭിച്ചു. വൈകിട്ട് നാലോടെ ജനസമുദ്രത്തിനിടയിലേക്ക് വിജയ് എത്തി. വേദിയിൽ പ്രത്യേകം സജ്ജമാക്കിയ റാംപിലൂടെ നടന്നുനീങ്ങിയ വിജയ് ആയിരകണക്കിന് വരുന്ന പ്രവര്‍ത്തകരെ അഭിവാദ്യം ചെയ്തു. പാര്‍ട്ടിയുടെ ഗാനവും വേദിയിൽ അവതരിപ്പിച്ചു. 100 അടി ഉയരമുള്ള കൊടിമരത്തിൽ ചുവപ്പും മഞ്ഞയും കലർന്ന പാർട്ടി പതാകയും വിജയ് ഉയര്‍ത്തി. ജനിച്ചവരെല്ലാം സമന്മാരെന്നതാണ് പാര്‍ട്ടി തത്വശാസ്ത്രം എന്നും വേദിയിൽ വിജയ് പ്രഖ്യാപിച്ചു. സാമൂഹ്യനീതിയിൽ ഊന്നിയ മതേതരസമൂഹമാണ് ടിവികെ ലക്ഷ്യമിടുന്നതെന്നും വേദിയിൽ പ്രഖ്യാപനം നടത്തി.

ആരാധകരുടെയും പ്രവര്‍ത്തകരുടെയും വൻ തിരക്കാണ് സമ്മേളന സ്ഥലത്തുള്ളത്. തിരക്കിനിടെ നിര്‍ജലീകരണത്തെ തുടര്‍ന്ന് നൂറിലധികം പേര്‍ കുഴഞ്ഞുവീണു. 35ലധികം ഡോക്ടര്‍മാരെ സമ്മേളന സ്ഥലത്ത് നിയോഗിച്ചിട്ടുണ്ട്. വൈകിട്ടാണ് സമ്മേളനം ആരംഭിക്കുന്നതെങ്കിലും നേരത്തെ തന്നെ വേദിയിൽ കലാപരിപാടികള്‍ ഉള്‍പ്പെടെ ആരംഭിച്ചിരുന്നു. :ഡിഎംകെ, ബിജെപി വിരുദ്ധ രാഷ്ട്രീയം പ്രഖ്യാപിച്ച് വിജയ്; 'ഡിഎംകെ ജനവിരുദ്ധ സർക്കാർ, ആശയപരമായി ബിജെപി എതിരാളി'വില്ലുപുരം  ജില്ലയിലെ വിക്രവാണ്ടിയിൽ 85 ഏക്കറിൽ തയാറാക്കിയ പ്രത്യേക വേദിയിലാണ് സമ്മേളനം. പാർട്ടിയുടെ പ്രത്യയശാസ്ത്രവും നയങ്ങളും വിജയ് അവതരിപ്പിക്കും. 19 പ്രമേയങ്ങളായിരിക്കും സമ്മേളനത്തിൽ അവതരിപ്പിക്കുക. ഫെബ്രുവരിയിൽ രാഷ്ട്രീയ പ്രവേശനം പ്രഖ്യാപിച്ച വിജയ് ഓഗസ്റ്റിലാണ് പാർട്ടി പാതകയും ഗാനവും അവതരിപ്പിച്ചത്. ടിവികെയെ രജിസ്റ്റേർഡ് രാഷ്ട്രീയ പാർട്ടി ആയി തെരഞ്ഞെടുപ്പ്  കമ്മീഷനും അംഗീകരിച്ചിട്ടുണ്ട്.

നടൻ വിജയ്ക്ക് വക്കീൽ നോട്ടീസ്; 5 ദിവസത്തിനകം പതാകയിൽ മാറ്റം വരുത്തണമെന്ന് ബിഎസ്‍പി",right
"കോട്ടയത്തിൻറെ മാറ്റ് കൂട്ടി എൻറെ കേരളം മേളയിലെ പവലിയനുകൾ വികസന പാതയുടെ പ്രദർശനമായി കിഫ്ബിക്കാഴ്ചകൾ

പിണറായി വിജയൻ സർക്കാരിന്റെ ഭരണനേട്ടത്തിന്റെ നേർക്കാഴ്ചയാണ് എന്റെ കേരളം പ്രദർശന വിപണന മേളയുടെ ഭാഗമായി കിഫ്ബി തയാറാക്കിയിട്ടുള്ള തീം സ്റ്റാൾ. ഒരു വലിയ വെള്ളച്ചാട്ടത്തിലൂടെയോ അല്ലെങ്കിൽ ഒരു കൂട്ടം മത്സ്യങ്ങളുടെ ഇടയിലൂടെയോ കടന്നുപോകുന്ന പ്രതീതിയാണ് 17 അടി പൊക്കത്തിൽ നിർമിച്ച കിഫ്ബി പവലിയൻ നൽകുന്നത്. ഇതോടൊപ്പം ജില്ലയിലെ ഒൻപത് നിയമസഭാ മണ്ഡലങ്ങളിലെ എം.എൽ.എ.മാർ കിഫ്ബി ഫണ്ടുപയോഗിച്ചു ചെയ്ത പദ്ധതികളേപ്പറ്റി വിശദമായി സംസാരിക്കുന്ന ദൃശ്യങ്ങൾ പ്രദർശിപ്പിക്കുന്ന ഡിസ്‌പ്ലേ കിയോസ്‌ക്കുകളും ഒരുക്കിയിട്ടുണ്ട്. വികസന സ്വപ്നങ്ങളുടെ സാക്ഷാത്കാരമാണ് കിഫ്ബിയുടെ പ്രദർശന സ്റ്റാളിലെത്തുന്നവർ കണ്ട് തിരികെ മടങ്ങുന്നത്.

കേരളത്തിന്റെ സുസ്ഥിരവികസനം ലക്ഷ്യമിട്ടുകൊണ്ടുള്ള അടിസ്ഥാന സൗകര്യവികസന പദ്ധതികൾ സുഗമമായി നടപ്പാക്കുന്നതിൽ കേരള ഇൻഫ്രാസ്ട്രക്ചർ ഇൻവെസ്റ്റ്മെന്റ് ഫണ്ട് ബോർഡിന്റെ (കിഫ്ബി) പങ്ക് ജനങ്ങൾക്ക് നേരിട്ട് അറിയാൻ കിഫ്ബിയുടെ സ്റ്റാളിലൂടെ അവസരമുണ്ട്. വെർച്വൽ റിയാലിറ്റി ഗ്ലാസുപയോഗിച്ച് ജില്ലാ തലത്തിലുള്ള കിഫ്ബി പദ്ധതികൾ കണ്ടാസ്വദിക്കാനുള്ള അവസരവും ഇവിടെയുണ്ട്. ജില്ലയിൽ നടന്നുകൊണ്ടിരിക്കുന്ന കിഫ്ബി പദ്ധതികളുടെ വിവരങ്ങൾ പൊതുജനങ്ങൾക്ക് നേരിട്ടറിയാനും സ്റ്റാളിൽ അവസരമുണ്ട്.

ആനന്ദത്തിലൂടെ ആനന്ദം: മേളയിൽ വേറിട്ട കാഴ്ചയൊരുക്കി കായികവകുപ്പ്

എന്റെ കേരളം മേളയിൽ വേറിട്ട അനുഭവമൊരുക്കി കായിക വകുപ്പ്. കൊച്ചുകുട്ടികൾ മുതൽ പ്രായമായവർക്കുവരെ കളിക്കാവുന്ന പതിനെഞ്ചോളം വ്യത്യസ്ത കായിക ഇനങ്ങളുടെ ചെറു പതിപ്പുകളാണ് കായിക വകുപ്പിന്റെ സ്റ്റാളിൽ ഒരുക്കിയിട്ടുള്ളത്. അമ്പ് എയ്യാനും ഗോളടിക്കാനും ബോൾ ബാസ്‌കറ്റ് ചെയ്യാനും വളയം എറിഞ്ഞു കളിക്കാനും കുട്ടികൾ മാത്രമല്ല മുതിർന്നവരും ഇവിടെ റെഡിയാണ്.

ഇലക്ട്രിക് ബസ്സ് വയർ ഗെയിം, ത്രോയിംഗ് ടാർഗറ്റ്, ബാസ്‌കറ്റ് ബോൾ, സോഫ്റ്റ് ആർച്ചറി, സ്വിസ് ബോൾ, ബാഡ്മിന്റൺ, സ്‌കിപ്പിംഗ് റോപ്, ബാലൻസിങ്, ഫുട്ബാൾ… എന്നിങ്ങനെ നീളുന്നു പട്ടിക.

ഒരു വ്യക്തിയുടെ ഉയരവും തൂക്കവും പരിശോധിച്ചു ബോഡി മാസ് കണക്കാക്കാനും 18 വയസ്സ് വരെയുള്ള കുട്ടികളുടെ ആരോഗ്യ സ്ഥിതിയേക്കുറിച്ച് മനസ്സിലാക്കാനും കഴിയുന്ന ചാർട്ടും കുട്ടികൾക്ക് കളിക്കാനായി കിഡ്സ് പ്ലേഗ്രൗണ്ടുമാണ് സ്റ്റാളിന്റെ മറ്റു പ്രധാന ആകർഷണങ്ങൾ. യുവജനങ്ങൾക്കിടയിലും മുതിർന്നവരിലും കായിക പരിശീലനത്തിന്റെ പ്രാധാന്യം എത്തിക്കുക എന്നതാണ് സ്റ്റാൾ ലക്ഷ്യമിടുന്നത്.

കളിയും കാര്യവുമായി വനിതാ ശിശുവികസന വകുപ്പ് സ്റ്റാൾ

കളിയുടെയും അറിവിന്റെയും ലോകത്തേക്ക് ഏവരെയും കൂട്ടിക്കൊണ്ടുപോകുകയാണ് എന്റെ കേരളം പ്രദർശന വിപണന മേളയിലെ വനിതാ ശിശു വികസന വകുപ്പ് സ്റ്റാൾ.

ആടാനും പാടാനും വനിതാ ശിശു വികസന വകുപ്പിന്റെ സേവനങ്ങളേപ്പറ്റി അറിവ് നേടാനുമെല്ലാം അവസരമുണ്ട്. കൂടാതെ കുരുന്നുകളെ കാത്തിരിക്കുന്നത് വർണാഭമായ പ്ലേ ഏരിയയും സെൽഫി കോർണറുമാണ്. വൈജ്ഞാനിക വികസനം ലക്ഷ്യമിട്ടുള്ള കളികളും ഇവിടെ അനവധിയാണ്. ഇനി സ്റ്റാളിലുള്ള പോസ്റ്ററിലൂടെയെല്ലാം വിശദമായി ഒന്നു കണ്ണോടിക്കുക. തത്സമയ ക്വിസിന്റെ ഉത്തരങ്ങൾ ഇതിലൂടെ കണ്ടെത്തിയാൽ ഏവരെയും കാത്തിരിക്കുന്നത് ആകർഷണീയമായ സമ്മാനങ്ങളാണ്.

സ്ത്രീകളുടെയും കുഞ്ഞുങ്ങളുടെയും ആരോഗ്യത്തിന് ഊന്നൽ കൊടുത്തുകൊണ്ട് അങ്കണവാടികളുടെ പോഷകാഹാര പ്രദർശനവും ഇവിടെ ഒരുക്കിയിട്ടുണ്ട്. മുതിർന്നവർക്കും കുട്ടികൾക്കും ഒരുപോലെ സൗജന്യ കൗൺസിലിംഗ് സർവീസ് ലഭ്യമാക്കുന്ന പേരന്റിങ് ക്ലിനിക്കാണ് മറ്റൊരു പ്രത്യേകത. തങ്ങൾ നേരിടുന്ന മാനസികമായ പ്രശ്‌നങ്ങൾക്ക് പരിഹാരമായി പ്രവർത്തിക്കുന്ന ഈ ക്ലിനിക്ക് മുഖേന വിശദമായ കൗൺസിലിങ്ങിനും അവസരമുണ്ട്.ലൈംഗികാതിക്രമം നേരിടുന്ന സ്ത്രീകളെ സംരക്ഷിക്കുന്ന സഖി സെല്ലിനെപ്പറ്റിയുള്ള അവബോധനവും നൽകുന്നുണ്ട്. നവജാത ശിശുക്കൾക്കും കുട്ടികൾക്കും സ്ത്രീകൾക്കും തങ്ങളുടെ ഉയരവും ഭാരവും അറിയുവാനുള്ള സൗകര്യവും ഇവിടെയുണ്ട്.

സാങ്കേതിക വിദ്യാഭ്യാസ രംഗത്തെ മുന്നേറ്റങ്ങൾ പ്രതിഫലിപ്പിച്ച് പ്രദർശന സ്റ്റാൾ

രണ്ടാം പിണറായി വിജയൻ സർക്കാരിന്റെ നാലാം വാർഷികത്തോടനുബന്ധിച്ച് നടക്കുന്ന എന്റെ കേരളം പ്രദർശന വിപണന മേളയിലൂടെ സാങ്കേതിക വിദ്യാഭ്യാസ രംഗത്തെ നേട്ടങ്ങൾ പ്രദർശിപ്പിക്കുകയാണ് സാങ്കേതിക വിദ്യാഭ്യാസ വകുപ്പിന്റെ സ്റ്റാൾ.റൈറ്റിംഗ് റോബോട്ട്, സ്മാർട്ട് എനർജി മീറ്റർ, ഭാരവസ്തുക്കൾ എടുത്തു മാറ്റാൻ ശേഷിയുള്ള ആർട്ടിക്കുലേറ്റഡ് റോബോട്ട്, വൈ ഫൈയിലൂടെ റോബോട്ടിന്റെ കൈകളുടെ ചലനം കാണിച്ചു തരുന്ന സാങ്കേതിക വിദ്യ, ആർട്ടിഫിഷ്യൽ ഇന്റലിജൻസ് ഉപയോഗിച്ച് നിർമിച്ച കരിയിലകൾ അടിച്ചു വാരുന്ന യന്ത്രം അങ്ങനെ അനവധി സാങ്കേതികവിദ്യകൾ പ്രയോജനപ്പെടുത്തുന്ന ഉപകരണങ്ങളാണ് സാങ്കേതിക വിദ്യാഭ്യാസ വകുപ്പിന്റെ സ്റ്റാളിലുള്ളത്.സാങ്കേതിക വിദ്യാഭ്യാസ മേഖലയിൽ സംസ്ഥാനത്തെ വിദ്യാഭ്യാസ സ്ഥാപനങ്ങൾ മികവിന്റെ പാതയിലേക്ക് ഉയർന്നതിന്റെ തെളിവുകളാണ് വകുപ്പിന്റെ സ്റ്റാൾ.

മനുഷ്യസഹായമില്ലാതെ ചെടികൾക്ക് വെള്ളം ലഭ്യമാക്കുന്ന ഓട്ടോമാറ്റിക് പ്‌ളാൻറ് വാട്ടർ സംവിധാനം, പാത്രം വെച്ചാൽ തനിയെ വെള്ളം പാത്രത്തിലേക്കു വീഴുന്ന ഓട്ടോമാറ്റിക് വാട്ടർ ഡിസ്‌പെൻസർ, പ്രളയവും മണ്ണിടിച്ചിലും പോലുളള ദുരന്തങ്ങൾ മുൻകൂട്ടി അറിയാനുള്ള സംവിധാനം. കടുത്തുരുത്തി, പാലാ പോളിടെക്‌നിക്കുകളിലെയും ‚ആർ.ഐ.ടി. പാമ്പാടിയിലെയും കമ്പ്യൂട്ടർ എൻജിനീയറിങ് വിദ്യാർഥികൾ നിർമിച്ച സാങ്കേതിക വിദ്യകളാണിവ. പ്രൊജക്ടുകളുടെ ഭാഗമായാണ് വിദ്യാർഥികൾ ഇത്തരം ഉപകരണങ്ങൾ നിർമിച്ചത്. കുറഞ്ഞ ചെലവിലാണ് വിദ്യാർഥികൾ എല്ലാം തന്നെ ഇത്തരം സാങ്കേതിക ഉപകരണങ്ങൾ നിർമിച്ചത്.

സ്‌കൂൾവിപണിയുമായി കൺസ്യൂമർ ഫെഡ് ; രക്ഷകർത്താക്കൾക്ക് ആശ്വാസം

വമ്പിച്ച ഓഫറുകളും വിലക്കുറവുമായി എന്റെ കേരളം പ്രദർശന വിപണന മേളയിൽ തിരക്കേറി കൺസ്യൂമർ ഫെഡ് സ്റ്റാൾ. മേള കാണാൻ എത്തുന്നവർ കൈ നിറയെ സാധനങ്ങളുമായി മടങ്ങാനുള്ള അവസരമാണ് കൺസ്യൂമർ ഫെഡ് ഒരുക്കിയിരിക്കുന്നത്. സ്‌കൂൾ തുറക്കാൻ ഇനി ഒരു മാസം ബാക്കി നിൽക്കേ കുട്ടികൾക്കുള്ള പഠനോപകരണങ്ങളും വീട്ടാവശ്യങ്ങൾക്കുള്ള സാധനങ്ങളും ഇവിടെ ലഭ്യമാണ്. പൊതു വിപണിയിൽ നിന്ന് 30 ശതമാനം വരെ വിലക്കുറവാണ് ഇവിടെ.

ബുക്ക്, ബാഗ്, പേന, പേപ്പർ, കുടകൾ അങ്ങനെ തുടങ്ങി വിദ്യാർത്ഥികൾക്ക് വേണ്ടതെല്ലാം ഒറ്റ കുടകീഴിൽ ലഭ്യമാണ്. അതോടൊപ്പം, ത്രിവേണി സാധനങ്ങൾക്കും വിലക്കുറവിൽ ലഭ്യമാണ്. 160 പേജുള്ള ബുക്കിന് 28.80 രൂപയും 200 പേജുളളതിന് 40.20 രൂപയുമാണ് വില. പേപ്പർ റോൾ‑45, ബാഗ്- 628, കുട- 535, എന്നിങ്ങനെയാണ് വില. സ്‌കെയിൽ, പേപ്പർ, സ്‌കൂൾ ബോക്‌സുകൾ, വാട്ടർ ബോട്ടിൽ, പെൻസിൽ തുടങ്ങി എല്ലാം ഇവിടെ ലഭിക്കും. നിത്യോപയോഗ സാധനങ്ങളായ മഞ്ഞൾപ്പൊടി, മുളക് പൊടി, അരിപ്പൊടി,വെളിച്ചണ്ണ എന്നിവയ്ക്കും 20 ശതമാനം മുതൽ 40 ശതമാനം വരെ വിലക്കുറവുണ്ട്. സ്‌കൂൾ തുറക്കുന്നതിനോടനുബന്ധിച്ച് സർക്കാർ സഹകരണ വകുപ്പിന്റെ നേതൃത്വത്തിൽ നടത്തുന്ന കൺസ്യൂമർഫെഡിന്റെ വിപണി രക്ഷകർത്താക്കൾക്ക് സഹായമായി മാറിയിരിക്കുകയാണ്.

വികസന വഴിയിൽ പിണറായി സർക്കാർ; നേർക്കാഴ്ചയുമായി പി.ആർ.ഡി

പിണറായി വിജയൻ സർക്കാരിന്റെ വികസന നേട്ടങ്ങളിലൂടെയുള്ള ഹ്രസ്വ സഞ്ചാരമാണ് എന്റെ കേരളം പ്രദർശന വിപണന മേളയിൽ വിവര പൊതുജന സമ്പർക്ക വകുപ്പ് ഒരുക്കിയിരിക്കുന്ന പവലിയൻ. പ്രദർശന സ്റ്റാളിന്റെ പ്രധാന കവാടത്തോടു ചേർന്നുള്ള വിശാലമായ പവലിയനിൽ കഴിഞ്ഞ ഒൻപത് വർഷത്തിനുള്ളിൽ സംസ്ഥാനം കൈവരിച്ച നേട്ടങ്ങൾ ഫോട്ടോകളിലൂടെയും എൽ.ഇ.ഡി. വാളുകളിലൂടെയും വിശദമായി കണ്ടു മനസിലാക്കാം.

മുഖ്യമന്ത്രി പിണറായി വിജയൻ സത്യപ്രതിജ്ഞ ചെയ്ത് അധികാരമേൽക്കുന്നതുൾപ്പെടെയുള്ള ഫോട്ടോകളുടെ പ്രദർശനമാണ് തുടക്കത്തിൽ. തൊട്ടടുത്ത് വെച്ചിരിക്കുന്ന എൽ.ഇ.ഡി. സ്‌ക്രീനിൽ എല്ലാ രംഗത്തും സർക്കാർ കൈവരിച്ച നേട്ടങ്ങൾ വായിച്ചു മനസിലാക്കാം. ബോർഡിനു മുൻപിലെ സ്റ്റാൻഡിൽ വെച്ചിരിക്കുന്ന മാഗസിന്റെ താളുകൾ മറിക്കുമ്പോൾ കേരളത്തിലെ വികസന പ്രവർത്തനങ്ങളുടെ രൂപരേഖ എൽ.ഇ.ഡി. വാളിൽ തെളിയും. അതിൽനിന്ന് സംസ്ഥാനത്തെ അടുത്തറിയാം.ഡിജിറ്റൽ ഭൂസർവേ, വിഴിഞ്ഞം തുറമുഖ പദ്ധതി, സ്റ്റാർട്ടപ്പ് കേരള, വാട്ടർ മെട്രോ, ഡിജിറ്റൽ കേരളം, ടൂറിസം വികസനം, കായിക വികസനം, പട്ടയ വിതരണത്തിലെ നേട്ടങ്ങൾ, ദുരന്തമുഖങ്ങളിൽ നടത്തിയ പ്രവർത്തനങ്ങൾ, വിദ്യാഭ്യാസ രംഗത്തെ നേട്ടങ്ങൾ, ദാരിദ്ര്യ നിർമ്മാർജ്ജന പ്രവർത്തനങ്ങൾ, കുടിവെള്ള പദ്ധതികൾ, സാമൂഹിക സുരക്ഷാ പദ്ധതികൾ, ഭിന്നശേഷി സൗഹൃദ പദ്ധതികൾ, ലഹരി വിരുദ്ധ പ്രവർത്തനങ്ങൾ എന്നിങ്ങനെ സർക്കാരിന്റെ പ്രവർത്തന നേട്ടങ്ങൾ സ്ഥിതിവിവരക്കണക്കുകൾ സഹിതം തുടർന്നുള്ള ബോർഡുകളിൽ പ്രദർശിപ്പിച്ചിരിക്കുന്നു.വിവരങ്ങൾ അറിയുന്നതിനൊപ്പം ‘എന്റെ കേരളം’ മാഗസിന്റെ മുഖചിത്രമാകാൻ അവസരമൊരുക്കുന്ന ഫോട്ടോ പോയിന്റും ഒരുക്കിയിട്ടുണ്ട്. ഇവിടെ ഫോട്ടോയെടുത്ത് എന്റെ കേരളം എന്ന ഹാഷ് ടാഗോടെ സാമൂഹിക മാധ്യമങ്ങളിൽ അപ് ലോഡ് ചെയ്യാം. ഗെയിം സോണും പവിലിയനിൽ ഒരുക്കിയിട്ടുണ്ട്.കാർഷികം, പട്ടയം, വിദ്യാഭ്യാസം, ആരോഗ്യം, വിദ്യാഭ്യാസം, നവകേരളം എന്നിങ്ങനെ രേഖപ്പെടുത്തിയിരിക്കുന്ന നേട്ടങ്ങളുടെ ക്യൂബും ഇവിടെയുണ്ട്. ഇവയിൽ ഏതിനേക്കുറിച്ചാണോ കൂടുതൽ അറിയേണ്ടത് ആ ഭാഗം അടിയിൽ വരത്തക്കവിധം സ്റ്റാൻഡിൽ ക്യൂബ് വെച്ചാൽ മതി; അതേക്കുറിച്ചുള്ള ഹ്രസ്വ വീഡിയോ സ്‌ക്രീനിൽ തെളിയും. ലഹരിയോട് വിട പറയുക എന്ന ലക്ഷ്യത്തോടെ എൽ.ഇ.ഡി. സ്‌ക്രീനിൽ ഗെയിം സോണും ക്രമീകരിച്ചിട്ടുണ്ട്.

ആരോഗ്യ വകുപ്പിനെ അടുത്തറിയാം

തീവ്രപരിചരണ വിഭാഗങ്ങളിൽ ഉപയോഗിക്കുന്ന വെന്റിലേറ്റർ വാർഡുകളിൽ നിന്നു രോഗികളെ മാറ്റുമ്പോൾ ഉപയോഗിക്കുന്ന പോർട്ടബിൾ വെന്റിലേറ്റർ തുടങ്ങി താക്കോൽദ്വാര ശസ്ത്രക്രിയാ ഉപകരണങ്ങൾ വരെ പൊതുജനങ്ങൾക്കായി പരിചയപ്പെടുത്തുകയാണ് എന്റെ കേരളം പ്രദർശന വിപണന മേളയിലെ ആരോഗ്യവകുപ്പിന്റെ മെഡിക്കൽ കോളേജ് ആശുപത്രിയുടെ സ്റ്റാൾ.

ശ്വാസകോശ അർബുദം ബാധിച്ച രോഗിയുടെ ശ്വാസകോശം, ലിവർ സിറോസിസ് ബാധിച്ച രോഗിയുടെ കരൾ, സയാമീസ് ഇരട്ടകൾ, സ്തനാർബുദം ബാധിച്ച ഭാഗത്തെ ടിഷ്യൂ, ഗർഭപാത്രത്തിൽ കുഞ്ഞ് കിടക്കുന്ന രീതി എന്നിവയെല്ലാം പ്രദർശനത്തിൽ നിന്ന് കണ്ട് മനസ്സിലാക്കാം. കൂടാതെ സംസ്ഥാനസർക്കാർ ആരോഗ്യ മേഖലയിൽ നടപ്പിലാക്കിയിട്ടുള്ള വിവിധങ്ങളായ പദ്ധതികളുടെ വിശദാംശങ്ങളും മേളയിലൂടെ വിവരിക്കുന്നുണ്ട്.

ആരോഗ്യവകുപ്പിന്റെ സ്റ്റാളിൽ എത്തിയാൽ യു.എച്ച്.ഐ.ഡി കാർഡ് അപ്പോൾ തന്നെ സ്വന്തമാക്കാം. ആധാർ നമ്പരും ആധാർ ലിങ്ക്ഡ് മൊബൈൽ ഫോൺ നമ്പരുമായി വന്നാൽ മാത്രം മതി. സംസ്ഥാനത്തെ ഏത് സർക്കാർ ആശുപത്രികളിൽ നിന്നും യു.എച്ച്.ഐ.ഡി കാർഡ് വഴി ഒ. പി ടിക്കറ്റ് എടുക്കാം. ഒ.പി.യിൽ പേരും വിലാസവും പറഞ്ഞു സമയം കളയേണ്ടി വരില്ല. ehealth.kerala.govt.in എന്ന വെബ്‌സൈറ്റ് മുഖേന കാർഡ് ഉപയോഗിച്ച് ഓൺലൈൻ അപ്പോയിന്റ്‌മെന്റും എടുക്കാം.

ആരോഗ്യ വകുപ്പിൻറ സ്റ്റാളിൽ ജീവിതശൈലി രോഗനിർണയം ക്യാമ്പും പ്രവർത്തിക്കുന്നുണ്ട്. ഫുൾടൈം ഡയറ്റീഷന്റെയും നഴ്‌സിന്റെയും സേവനം ഇവിടെ ലഭ്യമാണ്.

അനുഭവാധിഷ്ഠിത പഠനത്തിന്റെ നേർക്കാഴ്ചയുമായി പൊതുവിദ്യാഭ്യാസ സ്റ്റാൾ

മാറുന്ന ലോകത്തിനൊത്ത് ചുവടുവയ്ക്കുന്ന പുതുതലമുറയുടെ പുതുപുത്തൻ ആശയങ്ങൾ കണ്ടറിയാൻ അവസരമൊരുക്കിയിരിക്കുകയാണ് പൊതുവിദ്യാഭ്യാസ വകുപ്പ്.

മിനി റോബോട്ടും, സ്‌കൂൾ കുട്ടികളുടെ ഹാജർ കൃത്യമായി ട്രാക്ക് ചെയ്യാനുള്ള ഉപകരണവും, സെൻസറും, വെർച്വൽ റിയാലിറ്റി ഗ്ലാസുമെല്ലാം ഇവിടെ ഒരുങ്ങിക്കഴിഞ്ഞു. സ്‌കൂൾ കുട്ടികളെ ഇന്നവേഷനിലേക്കും സംരംഭകത്വത്തിലേക്കും ആകർഷിക്കുന്ന പദ്ധതിയായ ടിങ്കറിംഗ് ലാബിൽനിന്നുള്ള നൂതന ആശയങ്ങളാണ് പൊതുവിദ്യാഭ്യാസ വകുപ്പ് സ്റ്റാളിൽ സജ്ജീകരിച്ചിരിക്കുന്നത്. ട്രാക്കുകളും വീലുകളുമില്ലാതെ പ്രവർത്തിക്കാൻ കഴിയുന്ന സെമി ഓട്ടോമാറ്റിക് മെട്രോ പോലെയുള്ള സംസ്ഥാനതലത്തിൽ വിജയിച്ച ശാസ്ത്ര പ്രോജക്ടുകൾ, സ്‌കിൽ ഡെവലപ്‌മെന്റ് സെന്ററിന്റെ കീഴിൽ ചെയ്തിട്ടുള്ള ഇലക്ട്രിക് സ്‌കൂട്ടർ അസംബ്ലിംഗ് മുതലായ വ്യത്യസ്തങ്ങളായ ആശയ ആവിഷ്‌കരണമാണ് ഇവിടെ കാണാൻ കഴിയുന്നത്. സംസ്ഥാന സർക്കാർ പദ്ധതിയായ കൈറ്റിന്റെ കീഴിലുള്ള സമഗ്ര പോർട്ടലിന്റെയും റോബോട്ടിക്‌സ് പരിശീലനത്തിന്റെയും അവബോധനവും നൽകുന്നുണ്ട്. കൂടാതെ വി.എച്ച്.എസ്.സി, ഹയർ സെക്കൻഡറി തലത്തിലുള്ള വിവിധ കോഴ്‌സുകളേപ്പറ്റി അറിയാനുള്ള അവസരവുമുണ്ട്.",left
"എഡിഎമ്മിൻ്റെ മരണം: പിപി ദിവ്യ അന്വേഷണ ഉദ്യോഗസ്ഥന് മുന്നിൽ കീഴടങ്ങി -          - കണ്ണൂർ: എഡിഎമ്മിൻ്റെ മരണത്തിൽ പ്രതിയായ പിപി ദിവ്യ കേസന്വേഷിക്കുന്ന അന്വേഷണ ഉദ്യോഗസ്ഥന് മുന്നിൽ കീഴടങ്ങി. ഇവരെ അന്വേഷണ ഉദ്യോഗസ്ഥർ ചോദ്യം ചെയ്യുകയാണ്. പോലീസ് കസ്റ്റഡിയിലാണ് ചോദ്യം ചെയ്യൽ. പൊലീസും ദിവ്യയും തമ്മിൽ ഉണ്ടാക്കിയ ധാരണ പ്രകാരം ഒരു കേന്ദ്രത്തിലെത്തിയാണ് കീഴടങ്ങിയത്. ദൃശ്യങ്ങൾ പുറത്ത് പോകാതിരിക്കാൻ പൊലീസും ശ്രദ്ധിച്ചു. കണ്ണൂർ ജില്ലയിലെ കണ്ണപുരത്ത് ദിവ്യയുടെ വീടിന് സമീപത്തെ സ്ഥലത്ത് നിന്നാണ് കീഴടങ്ങിയത്.

പ്രതിയെ കസ്റ്റഡിയിലെടുത്തുവെന്ന് വെളിപ്പെടുത്തിയ കണ്ണൂ‍‍ർ ജില്ലാ പൊലീസ് മേധാവി എവിടെ വെച്ചാണ് അറസ്റ്റ് ചെയ്തതെന്നടക്കം മറ്റ് വിവരങ്ങൾ പുറത്തുവിട്ടിട്ടില്ല. ദിവ്യ കസ്റ്റഡിയിലാണ് ഉള്ളത്. അറസ്റ്റ് അടക്കമുള്ള നടപടിക്രമങ്ങളിലേക്ക് നീങ്ങും. പ്രോസിക്യൂഷൻ കോടതിയിൽ ഉന്നയിച്ച ശക്തമായ വാദങ്ങളാണ് മുൻകൂർ ജാമ്യാപേക്ഷ തള്ളാൻ കാരണം. കുറഞ്ഞത് 10 തവണ വിധിപ്പകർപ്പിൽ പ്രൊസിക്യൂഷനെ കോടതി പരാമർശിച്ചിട്ടുണ്ട്. ജാമ്യം നിഷേധിക്കപ്പെട്ട് അധികം വൈകാതെ തന്നെ പ്രതിയെ കസ്റ്റഡിയിലെടുക്കാനും പൊലീസിന് സാധിച്ചു. ദിവ്യയെ കമ്മീഷണർ ഓഫീസിലേക്ക് ഉടൻ കൊണ്ടുവരുമെന്നും അദ്ദേഹം പറഞ്ഞു.

ദിവ്യയോട് അടിയന്തിരമായി കീഴടങ്ങണമെന്ന് പാർട്ടി കേന്ദ്രങ്ങൾ ആവശ്യപ്പെട്ടിരുന്നു. ഇതിൻ്റെ അടിസ്ഥാനത്തിലാണ് തന്നെ അറസ്റ്റ് ചെയ്യാനെത്തിയ പൊലീസ് ഉദ്യോഗസ്ഥരോട് താൻ കീഴടങ്ങാൻ തയ്യാറാണെന്ന് ദിവ്യ അറിയിച്ചത്. ഇതിൻ്റെ അടിസ്ഥാനത്തിൽ പൊലീസും പ്രതിക്ക് അനുകൂലമായി നിലപാടെടുക്കുകയായിരുന്നു. താൻ കീഴടങ്ങാൻ കോടതിയിലേക്ക് പോവുകയായിരുന്നുവെന്നാണ് ദിവ്യ പൊലീസിനെ അറിയിച്ചത്. ഇതോടെ വഴിയിൽ വെച്ച് പൊലീസ് കസ്റ്റഡിയിലെടുക്കുകയായിരുന്നു.

നവീൻ ബാബുവിന്റെ മരണത്തിന് പിന്നാലെയെടുത്ത കേസിൽ ദിവ്യ മാത്രമാണ് പ്രതി. ആത്മഹത്യാ പ്രേരണക്കുറ്റമാണ് പൊലീസ് ദിവ്യക്കെതിരെ ചുമത്തിയത്. ഇവരുടെ മുൻകൂർ ജാമ്യഹർജി ഇന്ന് കോടതി തള്ളിയിരുന്നു. എഡിഎം നവീൻ ബാബുവിനെ ജീവനൊടുക്കാൻ പ്രേരിപ്പിച്ചത് യാത്രയയപ്പ് യോഗത്തിലെ പിപി ദിവ്യയുടെ അധിക്ഷേപങ്ങളാണെന്നാണ് ദിവ്യക്കെതിരായ കേസ്. ദിവ്യക്കെതിരെ ചുമത്തിയ പ്രേരണാകുറ്റം ശരിവെക്കുന്ന മൊഴികളാണ് പൊലീസിനും ലഭിച്ചിരുന്നത്.

മുൻകൂർ ജാമ്യ ഹർജി തള്ളിയ വിധിയിൽ പ്രതിക്കെതിരെ ഗുരുതര നിരീക്ഷണങ്ങളാണ് കോടതി നടത്തിയത്. എഡിഎമ്മിനെ അപമാനിക്കാനും അപഹസിക്കാനും ശ്രമിച്ചെന്ന് തലശേരി പ്രിൻസിപ്പൽ സെഷൻസ് കോടതിയുടെ ഉത്തരവിൽ പറയുന്നു. പ്രതി രാഷ്ട്രീയ സ്വാധീനം ഉപയോഗിച്ച് കേസന്വേഷണത്തെ സ്വാധീനിക്കാൻ സാധ്യതയുണ്ട്. കുടുംബത്തിലെ ഉത്തരവാദിത്തം ജാമ്യം നൽകാൻ കാരണമല്ല. ക്ഷണിക്കാതെയാണ് ദിവ്യ പരിപാടിയിൽ പങ്കെടുത്തതെന്ന പ്രൊസിക്യൂഷൻ വാദം കോടതി അംഗീകരിച്ചു. പ്രതി ഭാഗം ഹാജരാക്കിയ സിഡിയിൽ പ്രസംഗം ഭാഗികമായി മറച്ചുവെച്ചെന്ന വാദവും കോടതി അംഗീകരിച്ചെന്ന് 38 പേജ് ഉള്ള വിധിപ്പകർപ്പിൽ വ്യക്തമാകുന്നു. ജാമ്യത്തിനുള്ള വാദം തെളിയിക്കാൻ പ്രതിഭാഗത്തിന് സാധിച്ചില്ലെന്നും ഇതിലുണ്ട്.",right
"?              മുകേഷിന് സീറ്റ് കൊടുത്തത് ആര് ? ഇപിയുടെ വെളിപ്പെടുത്തൽ തിരിച്ചടി; സിപിഎം കൊല്ലം ജില്ലാ സമ്മേളനത്തിൽ വിമർശനം  -        ?            - കൊല്ലം :സിപിഎം കൊല്ലം ജില്ലാ സമ്മേളനത്തിൽ കേന്ദ്ര കമ്മിറ്റിയംഗം ഇ.പി ജയരാജനും എംഎൽഎ മുകേഷിനും രൂക്ഷ വിമർശനം. പാർലമെന്റ് തിരഞ്ഞെടുപ്പ് ദിനത്തിലെ ഇപി ജയരാജനുമായി ബന്ധപ്പെട്ട് ഉയർന്ന വിവാദങ്ങളും പ്രകാശ് ജാവേദ്ക്കറിനെ കണ്ടതുമായി ബന്ധപ്പെട്ട ഇപിയുടെ വെളിപ്പെടുത്തലും തിരിച്ചടിയായെന്നാണ് വിമർശനം. ഇപിയുടേത് കമ്മ്യൂണിസ്റ്റിന് നിരക്കുന്ന രീതിയല്ലെന്ന് സമ്മേളനത്തിലെ പൊതുചർച്ചയിൽ പങ്കെടുത്ത പ്രതിനിധികൾ വിമർശനം ഉന്നയിച്ചു.

എം മുകേഷ് എംഎൽഎയുടെ ലോക്സഭ തെരഞ്ഞെടുപ്പ് സ്ഥാനാർത്ഥിത്വത്തെ കൊല്ലത്തെ പ്രതിനിധികൾ രൂക്ഷ ഭാഷയിലാണ് വിമർശിച്ചത്. ആരുടെ നിർദ്ദേശപ്രകാരമാണ് മുകേഷിനെ സ്ഥാനാർത്ഥിയാക്കിയതെന്ന് പ്രതിനിധികൾ ചോദിച്ചു. കൊല്ലത്ത് മറ്റൊരാളായിരുന്നെങ്കിൽ ഇത്ര വലിയ പരാജയം ഉണ്ടാകില്ലായിരുന്നുവെന്നും പ്രതിനിധി സമ്മേളനത്തിൽ അഭിപ്രായമുയർന്നു.  നേരത്തെ തന്നെ കൊല്ലത്ത് പ്രേമചന്ദ്രനെതിരെ മുകേഷിനെ ഇറക്കിയതിൽ വിമർശനം ഉയർന്നിരുന്നു. ഇതാണ് പ്രതിനിധി സമ്മേളനത്തിലും ഉയർന്നത്.

സമ്മേളനം നടത്താനെത്തിയ സഖാക്കളെ പൂട്ടിയിട്ടു, ഗുരുതര അച്ചടക്ക ലംഘനം; ഗോവിന്ദൻ്റെ വിമർശനം ജില്ലാ നേതൃത്വത്തിനും",right
"Keralaചാനൽ ചർച്ചയിലെ മത വിദ്വേഷ പരാമർശം; പി സി ജോർജ് ഈരാറ്റുപേട്ട കോടതിയിൽ കീഴടങ്ങിനേരത്തെ ഹൈക്കോടതി പി സി ജോർജിൻ്റെ മുൻകൂർ ജാമ്യാപേക്ഷ നിരസിച്ചിരുന്നു കോട്ടയം: ചാനൽ ചർച്ചയിലെ മതവിദ്വേഷ പരമാർശവുമായി ബന്ധപ്പെട്ട് ബിജെപി നേതാവ് പി സി ജോർജ് കീഴടങ്ങി. ഈരാറ്റുപേട്ട കോടതിയിലാണ് കീഴടങ്ങിയത്. അഭിഭാഷകനൊപ്പമാണ് പി സി ജോർജ് കോടതിയിൽ കീഴടങ്ങാനെത്തിയത്. അറസ്റ്റ് ചെയ്യാനുള്ള പൊലീസിൻ്റെ നീക്കം മറികടന്നാണ് പി സി ജോർജ് ഈരാറ്റുപേട്ട മജിസ്ട്രേറ്റ് കോടതിയിൽ കീഴടങ്ങിയത്. നേരത്തെ ഹൈക്കോടതി മുൻകൂർ ജാമ്യം നിഷേധിച്ചതിന് പിന്നാലെയാണ് പൊലീസ് പി സി ജോർജിനെ അറസ്റ്റ് ചെയ്യാനുള്ള നീക്കം നടത്തിയത്.

നേരത്തെ കോടതി ജാമ്യാപേക്ഷ നിരസിച്ചതിന് പിന്നാലെ ശനിയാഴ്ച വീട്ടിൽ നോട്ടീസ് നൽകാനെത്തിയ പൊലീസ് സംഘം പി സി ജോർജ് ഇല്ലാത്തതിനാൽ മടങ്ങുകയായിരുന്നു. ഇന്ന് ഉച്ചവരെ സാവകാശം തേടി പി സി ജോർജ് പാലാ ഡിവൈഎസ്പി ഓഫീസിൽ കത്തും നൽകിയിരുന്നു. ആരോഗ്യപ്രശ്നങ്ങൾ ചൂണ്ടിക്കാട്ടിയാണ് സാവകാശം തേടിയത്. എന്നാൽ പൊലീസ് ഈ കത്തിന് മറുപടി നൽകിയിരുന്നില്ല.

ചാനൽ ചർച്ചയിൽ പങ്കെടുത്ത് വിവാദ പരാമർശനം നടത്തിയതിന് പിന്നാലെ പി സി ജോർജ് അന്ന് സമൂഹമാധ്യമങ്ങളിൽ മാപ്പ് പറഞ്ഞിരുന്നു. എന്നാൽ ഈരാറ്റുപേട്ട യൂത്ത് ലീഗ് പരാതി നൽകിയതോടെ പൊലീസ് കേസ് എടുക്കുകയായിരുന്നു. ഇതിന് പിന്നാലെ ജില്ലാ കോടതിയിൽ മുൻകൂർ ജാമ്യ ഹർജി നൽകിയെങ്കിലും തള്ളി. തുടർന്നാണ് പി സി ജോർജ് ഹൈക്കോടതിയെ സമീപിച്ചത്.

മുപ്പതുവര്‍ഷത്തോളം എംഎല്‍എ ആയിരുന്നിട്ടും എളുപ്പം പ്രകോപനത്തിന് വശംവദനാകുന്ന പി സി ജോര്‍ജിന് രാഷ്ട്രീയക്കാരനായി തുടരാന്‍ അര്‍ഹതയില്ലെന്ന് ഹൈക്കോടതി നിരീക്ഷിച്ചിരുന്നു. മതവിദ്വേഷ പരാമര്‍ശം ആവര്‍ത്തിക്കരുതെന്ന കര്‍ശന ഉപാധിയോടെയാണ് സമാനസ്വഭാവമുള്ള മുന്‍ കേസുകളില്‍ ജാമ്യം അനുവദിച്ചതെന്നും അത് ലംഘിച്ചതടക്കം കണക്കിലെടുത്താണ് മുന്‍കൂര്‍ ജാമ്യം നിഷേധിച്ചതെന്നും കോടതി പറഞ്ഞിരുന്നു. പി സി ജോര്‍ജ് മുന്‍പ് നടത്തിയ പ്രകോപനപരമായ പരാമര്‍ശങ്ങളും ഉത്തരവില്‍ ഉള്‍പ്പെടുത്തിയിരുന്നു.

Content Highlights: Hate speech in channel discussion PC George arrested",left
"Keralaകൊയിലാണ്ടിയിൽ ആന ഇടഞ്ഞ സംഭവം: പീതാംബരൻ മദമിളകാൻ സാധ്യതയുള്ള ആന; അന്തിമ റിപ്പോർട്ട് റിപ്പോർട്ടറിന്സോഷ്യൽ ഫോറസ്ട്രി വനം കൺസർവേറ്റർ ആർ കീർത്തി ഐഎഫ്എസ് അന്തിമ റിപ്പോർട്ട് വനംവകുപ്പിന് സമർപ്പിച്ചു തിരുവനന്തപുരം: കൊയിലാണ്ടിയിൽ ആനയിടഞ്ഞ് മൂന്ന് പേർ കൊല്ലപ്പെട്ട സംഭവത്തിൽ പീതാംബരൻ മദമിളകാൻ സാധ്യതയുള്ള ആന ആയിരുന്നു എന്ന് അന്തിമ റിപ്പോർട്ട്. സോഷ്യൽ ഫോറസ്ട്രി വനം കൺസർവേറ്റർ ആർ കീർത്തി ഐഎഫ്എസ് അന്തിമ റിപ്പോർട്ട് വനംവകുപ്പിന് സമർപ്പിച്ചു. രക്തസാമ്പിൾ പരിശോധനയ്ത്ക്ക് ശേഷമാണ് പീതാംബരൻ മദമിളകാൻ സാധ്യതയുള്ള ആന ആണെന്ന നിഗമനത്തിൽ എത്തിയത് . രക്തത്തിൽ ഉണ്ടായിരിക്കേണ്ട ടെസ്റ്റോസ്റ്റിറോൺ പരിധി 1.84 മുതൽ 5.35 വരെ ആണ്. എന്നാൽ പീതാംബരന് ഇത് 15ൽ അധികം ആയിരുന്നു. ആർ കീർത്തി ഐഎഫ്എസ് സമർപ്പിച്ച അന്തിമ റിപ്പോർട്ടിൻ്റെ പകർപ്പ് റിപ്പോർട്ടറിന് ലഭിച്ചു.

ആനയുടെ കാലുകൾ ചങ്ങലയ്ക്കിട്ടിരുന്നില്ല എന്ന ​ഗുരുതര കണ്ടെത്തലും റിപ്പോർട്ടിലുണ്ട്. പടക്കം അലക്ഷ്യമായാണ് ആനകളുടെ അടുത്ത് പൊട്ടിച്ചത്. പീതാംബരൻ പടക്കം കേട്ടാൽ പരിഭ്രാന്തനാകുന്ന ആനയാണെന്ന് പാപ്പാൻ നേരത്തെ ക്ഷേത്രം ഭാരവാഹികളെ അറിയിച്ചിരുന്നു. ഗുരുവായൂർ പീതാംബരൻ മറ്റ് ആനകളെ ആക്രമിച്ചിട്ടുണ്ടെന്നും വനംമന്ത്രിക്ക് കൈമാറിയ റിപ്പോർട്ടിലുണ്ട്. ആനകളുടെ സാന്നിധ്യത്തിൽ ഇനി മുതൽ പടക്കം പൊട്ടിക്കരുതെന്ന് മാർഗ നിർദേശവും റിപ്പോർട്ടിലുണ്ട്. വനം, പോലീസ്, ഫയർഫോഴ്സ് എന്നിവയുടെ ഉപസമിതി വേണമെന്നുംഫിറ്റ്നസ് സർട്ടിഫിക്കറ്റിന് മുമ്പ് ടെസ്റ്റോസ്റ്റിറോൺ പരിശോധിക്കണമെന്നും റിപ്പോർട്ടിൽ പറയുന്നുണ്ട്.

ഫെബ്രുവരി 13നായിരുന്നു കുറുവങ്ങാട് മണക്കുളങ്ങര ക്ഷേത്രോത്സവത്തിനിടെ ആനയിടഞ്ഞത്. പീതാംബരൻ എന്ന ആന ​ഗോകുലിനെ കുത്തിയതോടെയാണ് അപകടമുണ്ടായത്. അപകടത്തിൽ കെട്ടിടം തകർന്നും ആനയുടെ ചവിട്ടേറ്റും മൂന്ന് പേർ മരിച്ചിരുന്നു. ലീല, അമ്മുക്കുട്ടി, വടക്കയിൽ സ്വദേശി രാജൻ എന്നിവരാണ് മരിച്ചത്. മരിച്ചവരിൽ ലീല എന്ന സ്ത്രീക്ക് ആനയുടെ ചവിട്ടേറ്റുവെന്ന് പ്രാഥമിക പോസ്റ്റ്‌മോർട്ടം റിപ്പോർട്ടിൽ പറഞ്ഞിരുന്നു. കെട്ടിടം മേലിലേക്ക് തകർന്നുവീണാണ് മറ്റ് രണ്ട് പേരും മരിച്ചത്. അപകടത്തിൽ 30 ഓളം പേർക്ക് പരിക്കേറ്റിരുന്നു.

ഘോഷയാത്ര വരുന്നതിനിടെ ക്ഷേത്രത്തിൽ കതിന പൊട്ടിച്ചിരുന്നു. ഇതിന് പിന്നാലെ പീതാംബരൻ എന്ന ആന ​ഗോകുൽ എന്ന ആനയെ കുത്തുകയായിരുന്നു. ഇതോടെ സമീപത്തുണ്ടായിരുന്ന ദേവസ്വം ഓഫീസിന്റെ ഓടിൽ ​ഗോകുൽ കുത്തുകയുണ്ടായി. പിന്നാലെ കെട്ടിടം തകർന്നുവീഴുകയായിരുന്നു. ഉത്സവം കാണാനായി ഓഫീസിൽ ഇരുന്നവരുടെ മേലിലേക്ക് ഓടും പട്ടികയും ഇഷ്ടികയും തകർന്നുവീണു. പരിഭ്രാന്തിയിലായ ആളുകൾ നിലവിളിച്ചോടുകയും ചെയ്തു. ക്ഷേത്ര പരിസരത്തുകൂടെ മുന്നോട്ട് ഓടിയ ആനകളെ പിന്നീട് ഏറെ ശ്രമപ്പെട്ടാണ് തളച്ചത്. സംഭവത്തിന് പിന്നാലെ കോഴിക്കോട് ജില്ലയിൽ ഉത്സവ ആനകളെ എഴുന്നളളിക്കുന്നതിന് ഒരാഴ്ചത്തേക്ക് വിലക്കേർപ്പെടുത്തിയിട്ടുണ്ട്.

Content Highlights: The incident of the elephant falling under the Koyilandy Final report to reporter",left
"കോഴിക്കോട്ട് സ്വകാര്യ ബസ് മറിഞ്ഞ് അന്‍പതിലേറെ പേര്‍ക്ക് പരുക്ക്; ഒരാളുടെ നില ഗുരുതരം | കോഴിക്കോട്ട് അരയിടത്തുപാലത്ത് സ്വകാര്യ ബസ് മറിഞ്ഞ് നിരവധിപേര്‍ക്ക് പരുക്ക്. ഒരാളുടെ നില ഗുരുതരം. 41 പേരെ സ്വകാര്യ ആശുപത്രിയിലും 11 പേരെ മെഡി. കോളജിലും പ്രവേശിപ്പിച്ചു. പരുക്കേറ്റവരില്‍ സ്കൂള്‍, കോളജ് വിദ്യാര്‍ഥികളും ഉള്‍പ്പെടും. ബൈക്കിലിടിച്ച ബസ് ബൈക്ക് യാത്രക്കാരനെ രക്ഷിക്കാനായി വെട്ടിച്ചപ്പോള്‍ മറിയുകയായിരുന്നു.",neutral
"സംസ്ഥാനത്ത് ശക്തമായ ഭരണവിരുദ്ധ വികാരം;തദ്ദേശ ഉപതിരഞ്ഞെടുപ്പില്‍ യു.ഡി.എഫിന് നേട്ടമെന്ന് വി.ഡി.സതീശന്‍ തിരുവനന്തപുരം:സംസ്ഥാനത്ത് 30 തദ്ദേശ വാര്‍ഡുകളിലേക്ക് നടന്ന ഉപതിരഞ്ഞെടുപ്പില്‍ യു.ഡി.എഫിന് നേട്ടമെന്ന് പ്രതിപക്ഷ നേതാവ് വി.ഡി.സതീശന്‍. പത്തില്‍ നിന്നും 12 ലേക്ക് യു.ഡി.എഫിന്റെ സീറ്റ് വര്‍ധിച്ചു. യു.ഡി.എഫിന് രണ്ട് സീറ്റ് വര്‍ധിച്ചപ്പോള്‍ എല്‍.ഡി.എഫിന് മൂന്ന് സീറ്റുകള്‍ കുറഞ്ഞുവെന്നും അദ്ദേഹം പറഞ്ഞു.

പത്തനംതിട്ട മുന്‍സിപ്പാലിറ്റിയിലെ കുമ്പഴ നോര്‍ത്ത് വാര്‍ഡ് വെറും മൂന്ന് വോട്ടിനാണ് യു.ഡി.എഫിന് നഷ്ടമായത്. ഇടുക്കി വാത്തിക്കുടി പഞ്ചായത്തിലെ ദൈവംമേട് വാര്‍ഡില്‍ ഏഴ് വോട്ടിനാണ് യു.ഡി.എഫ് സ്ഥാനാര്‍ത്ഥി പരാജയപ്പെട്ടത്. ഉപതിരഞ്ഞെടുപ്പ് നടക്കാനിരിക്കുന്ന നിലമ്പൂര്‍ നിയമസഭ മണ്ഡലത്തിലെ കരുളായി ഗ്രാമപഞ്ചായത്തിലെ ചക്കിട്ടാമല വാര്‍ഡ് 397 വോട്ടിന് യു.ഡി.എഫ് വിജയിച്ചു.

സംസ്ഥാനത്ത് ശക്തമായ ഭരണവിരുദ്ധ വികാരം നിലനില്‍ക്കുന്നു എന്നതിന്റെ തെളിവാണ് ഈ തിരഞ്ഞെടുപ്പ് ഫലമെന്നും പ്രതിപക്ഷ നേതാവ് പറഞ്ഞു. ഇതുവരെ നടന്ന തദ്ദേശ ഉപതിരഞ്ഞെടുപ്പുകളിലെല്ലാം യു.ഡി.എഫിന് സീറ്റുകള്‍ വര്‍ധിച്ചിട്ടുണ്ട്.

അതെസമയം തുടര്‍ച്ചയായ വിജയങ്ങള്‍ ഈ വര്‍ഷം അവസാനം നടക്കാനിരിക്കുന്ന തദ്ദേശ തിരഞ്ഞെടുപ്പില്‍ യു.ഡി.എഫിന് കരുത്തേകുമെന്നും അദ്ദേഹം കൂട്ടിചേര്‍ത്തു. അഴിമതിയും ധൂര്‍ത്തും മുഖമുദ്രയാക്കിയ ഈ സര്‍ക്കാരിനെ ജനം തൂത്തെറിയും. യു.ഡി.എഫ് വിജയത്തിനായി കഠിനാദ്ധ്വാനം ചെയ്തവര്‍ക്കും വോട്ടര്‍മാര്‍ക്കും അദ്ദേഹം വാര്‍ത്താകുറിപ്പിലൂടെ ഹൃദയാഭിവാദ്യം അറിയിച്ചു.",right
"'പിണറായി പടനായകൻ': വാഴ്ത്തുപാട്ടിന് പിന്നിൽ സെക്രട്ടേറിയേറ്റിലെ ഇടത് സംഘടന; 100 വനിതാ ജീവനക്കാർ ആലപിക്കും -        - തിരുവനന്തപുരം: മുഖ്യമന്ത്രിയെ പടനായകനെന്ന് പുകഴ്ത്തി വീണ്ടും പാട്ട്. സംസ്ഥാന സെക്രട്ടേറിയേറ്റിലെ ഇടത് സംഘടനയുടെ സുവർണ്ണ ജൂബിലി മന്ദിരം ഉദ്ഘാടനത്തിൻ്റെ ഭാഗമായി തയ്യാറാക്കിയതാണ് ഗാനം. മുഖ്യമന്ത്രിയുടെ സാന്നിധ്യത്തിൽ 100 വനിതകൾ ചേർന്ന് നാളെ ഈ ഗാനം ആലപിക്കും. ധനകാര്യ വകുപ്പ് മന്ത്രിയുടെ ഓഫീസിലെ ജീവനക്കാരൻ പൂവത്തൂർ ചിത്രസേനൻ രചിച്ച ഗാനത്തിന് നിയമവകുപ്പിലെ അസിസ്റ്റൻ്റ് സെക്രട്ടറി വിമലാണ് സംഗീതം നൽകിയത്.

കാരണഭൂതനെന്ന വിവാദ തിരുവാതിരയ്ക്ക് ശേഷമാണ് വീണ്ടും മുഖ്യമന്ത്രിയെ പുകഴ്ത്തിയുള്ള ഗാനം എത്തുന്നത്. സംഘടനയിൽ വലിയ ചേരിപ്പോര് നടക്കുന്നുണ്ട്. പി ഹണിയുടെ നേതൃത്വത്തിലുള്ള നിലവിലെ ഭരണസമിതിക്കാണ് മുഖ്യമന്ത്രിയുടെ പിന്തുണ. ഈ പിന്തുണ ഉറപ്പിക്കാനാണ് സംഘടനാ നേതൃത്വം ഗാനം തയ്യാറാക്കിയത്. ഇന്നലെ ഹൈക്കോടതിയുടെ വിലക്ക് ലംഘിച്ച് സെക്രട്ടേറിയറ്റ് പരിസരത്ത് മുഖ്യമന്ത്രിയുടെ പടുകൂറ്റൻ ഫ്ലക്സ് സ്ഥാപിച്ചതും ഇതേ സംഘടനയുടെ ഇതേ ഭരണസമിതിയാണ്. വിവാദമായിട്ടും കട്ടൗട്ട് നീക്കാൻ ആവശ്യപ്പെട്ടിട്ടും സംഘടനാ നേതൃത്വം ഇതിന് തയ്യാറായിരുന്നില്ല. ഒടുവിൽ നഗരസഭാ ജീവനക്കാരെത്തി ഫ്ലെക്സ് കീറി മുഖ്യമന്ത്രിയുടെ കട്ടൗട്ട് എടുത്തുമാറ്റുകയായിരുന്നു.",right
"മൂന്നാറില്‍ വിനോദസഞ്ചാരികളുമായി പോയ ബസ് മറിഞ്ഞു; മൂന്ന് മരണം| മൂന്നാർ എക്കോ പോയിന്റിൽ വിനോദസഞ്ചാരികൾ സഞ്ചരിച്ച ബസ് മറിഞ്ഞ് മൂന്നുപേര്‍ മരിച്ചു. നാഗർകോവിൽ സ്കോട്ട് ക്രിസ്ത്യൻ കോളജ് വിദ്യാർഥികളായ ആദിക, വേണിക, സുധൻ എന്നിവരാണ് മരിച്ചത്. ഗുരുതരമായി പരുക്കേറ്റ മൂന്ന് പേരെ തേനി മെഡിക്കൽ കോളജിലേക്ക് മാറ്റി. രണ്ടാം വർഷ കമ്പ്യൂട്ടർ സയൻസ് വിദ്യാർഥികളാണ് മരിച്ചത്. 42 പേരാണ് വാഹനത്തിലുണ്ടായിരുന്നത്. അമിതവേഗത്തിൽ എത്തിയ വാഹനം എക്കോപോയിന്റിലെ വളവിൽ നിയന്ത്രണം വിട്ട് മറിഞ്ഞെന്നാണ് ദൃക്സാക്ഷികൾ പറയുന്നത്.

മാട്ടുപ്പെട്ടി ഡാം സന്ദർശിച്ച ശേഷം എക്കോ പോയിന്റിലേക്ക് പോകും വഴിയാണ് ബസ് നിയന്ത്രണം വിട്ട് മറിഞ്ഞത്. ബസിൽ നിന്ന് തെറിച്ചു വീണ ആദികയും, വേണികയും സംഭവസ്ഥലത്ത് തന്നെ മരിച്ചു. തേനി മെഡിക്കൽ കോളജിലേക്ക് കൊണ്ടുപോകും വഴി രാജക്കാട് വെച്ചാണ് സുധൻ മരിച്ചത്. വിദ്യാർഥികളും അധ്യാപകരുമടക്കം 42 പേരാണ് ബസിലുണ്ടായിരുന്നത്. പരുക്കേറ്റ 19 പേരെ എക്കോപോയിന്റിലുണ്ടായിരുന്ന സഞ്ചാരികളും പൊലീസും ചേർന്ന് മൂന്നാറിലെ സ്വകാര്യ ആശുപത്രിയിലെത്തിച്ചു.

അമിതവേഗതയും ഡ്രൈവറുടെ പരിചയക്കുറവുമാണ് അപകടത്തിന് കാരണമെന്നാണ് പ്രാഥമിക നിഗമനം. കന്യാകുമാരിയിൽ നിന്ന് തിരുവനന്തപുരത്തെത്തിയാണ് വിദ്യാർഥികൾ മൂന്നാറിലേക്ക് ബസ് ബുക്ക്‌ ചെയ്തത്. ഇന്ന് രാവിലെ മൂന്നാറിലെത്തിയ സംഘം വൈകിട്ട് മടങ്ങാനിരിക്കെയാണ് അപകടമുണ്ടായത്. ഡ്രൈവറെ മൂന്നാർ പൊലീസ് കസ്റ്റഡിയിലെടുത്ത് ചോദ്യം ചെയ്ത് വരികയാണ്. അപകടകാരണം സ്ഥിരീകരിക്കാൻ ബസ് മോട്ടർവാഹനവകുപ്പ് പരിശോധിക്കും",neutral
"യുക്രെയ്ൻ ഇല്ലാത്ത റഷ്യ- യു.എസ് ‘ഭൂപടം’, മാറുന്ന നയതന്ത്രം ഡോണൾഡ് ട്രംപ് അമേരിക്കയുടെ പ്രസിഡൻറായതിന് പിന്നാലെ ആഗോള രാഷ്ട്രീയ നയതന്ത്ര സമവാക്യങ്ങൾ മാറിമറിയുകയാണോ? സൗദി അറേബ്യയിലെ റിയാദിൽ യുഎസ് - റഷ്യ നയതന്ത്ര പ്രതിനിധികൾ തമ്മിൽ നടന്ന ചർച്ച അതാണ് വ്യക്തമാക്കുന്നത്. ലോകചരിത്രത്തിൽ വലിയൊരു കാലഘട്ടം മുഴുവൻ ഇരുചേരികളിലായി നിന്ന അമേരിക്കയും റഷ്യയും വീണ്ടും ഒന്നിക്കുകയാണ്. മൂന്ന് വർഷം മുമ്പ് തുടങ്ങിയ റഷ്യയുടെ യുക്രെയ്ൻ അധിനിവേശം അവസാനിപ്പിക്കാനുള്ള നീക്കങ്ങളുടെയും കൂടി ഭാഗമായാണ് അമേരിക്കൻ സ്റ്റേറ്റ് സെക്രട്ടറി മാർക്കോ റൂബിയോ, റഷ്യൻ വിദേശകാര്യമന്ത്രി സെർജി ലാവ്റോവ്, വിദേശകാര്യ ഉപദേഷ്ടാവ് യൂരി എന്നിവർ ചർച്ച നടത്തിയത്. അമേരിക്കയെ പ്രതിനിധീകരിച്ച് സുരക്ഷാ ഉപദേഷ്ടാവ് മൈക്ക് വാൾട്ട്സ്, മിഡിൽ ഈസ്റ്റിൻെറ ചുമതല വഹിക്കുന്ന സ്റ്റീവ് വിറ്റ്കോഫ് എന്നിവരും ചർച്ചയിൽ പങ്കെടുത്തിരുന്നു. ചർച്ചയ്ക്ക് ശേഷം പുറത്തുവന്ന പ്രധാന തീരുമാനങ്ങളിലൊന്ന് റഷ്യ - യുക്രെയ്ൻ സമാധാനത്തിനായി പ്രതിനിധിസംഘത്തെ രൂപവത്കരിക്കുമെന്നതാണ്. റഷ്യയുമായുള്ള നയതന്ത്രബന്ധം കൂടുതൽ ഊഷ്മളമാക്കാനും സാമ്പത്തിക, വ്യാപാര സഹകരണം മെച്ചപ്പെടുത്താനും ചർച്ചയിൽ തീരുമാനമായിട്ടുണ്ട്.
റഷ്യയും യുക്രെയ്നും തമ്മിലുള്ള പ്രശ്നങ്ങൾ അവസാനിപ്പിക്കാനായി നടന്ന ചർച്ചയിൽ യുക്രെയ്ന് ഒരു റോളുമില്ലെന്നത് ചർച്ചയുടെ പ്രസക്തിയെ തന്നെ ചോദ്യം ചെയ്യുന്നതായിരുന്നു. അമേരിക്കയുടെ ഇടപെടലുകളിൽ യുക്രെയ്ൻ പ്രസിഡൻറ് വ്ലോദിമിർ സെലൻസ്കി നേരത്തെ തന്നെ അതൃപ്തി രേഖപ്പെടുത്തിയിരുന്നു. റഷ്യയുടെ അന്ത്യശാസനം ഒരു കാരണവശാലും അംഗീകരിക്കാൻ പോവുന്നില്ലെന്നാണ് ഇപ്പോൾ സെലൻസ്കിയുടെ പ്രതികരണം. ജോ ബൈഡൻ പ്രസിഡൻറായിരുന്ന കാലത്ത് ആയുധങ്ങൾ നൽകിയും സാമ്പത്തിക സഹായം നൽകിയും യുക്രെയ്നെ അമേരിക്ക പിന്തുണച്ചിരുന്നു. ആ പിന്തുണ ട്രംപ് വന്നതോടെ അവസാനിച്ചിരിക്കുകയാണ്.
റിയാദിൽ അമേരിക്കൻ റഷ്യൻ പ്രതിനിധികൾ തമ്മിൽ നടന്ന ചർച്ചകൾക്ക് ശേഷം യുക്രെയ്ൻെറ തലസ്ഥാനമായ കീവിലെ സ്ഥിതിഗതികൾ ഒട്ടും ശാന്തമല്ല. ചർച്ച നടന്ന ചൊവ്വാഴ്ച, കീവിലെ ഡോളിൻസ്ക നഗരത്തിൽ നടന്ന ഡ്രോൺ ആക്രമണത്തിൽ ഒരു സ്ത്രീയ്ക്കും കുഞ്ഞിനും പരിക്കേറ്റതായാണ് റിപ്പോർട്ട്. കീവിന് നേരെ റഷ്യ ബാലിസ്റ്റിക് മിസൈലുകൾ അയക്കുമെന്ന ഭീഷണിയും നിലനിൽക്കുന്നുണ്ട്. യുക്രെയ്ൻ ഇല്ലാത്ത ചർച്ച ഒരു പ്രശ്നമേയല്ലെന്നാണ് ഡോണൾഡ് ട്രംപിൻെറ നിലപാട്. “കഴിഞ്ഞ മൂന്ന് വർഷമായി യുദ്ധം നടക്കുന്നു. നിങ്ങൾ ഇവിടെ തന്നെയുണ്ടായിരുന്നു. മൂന്ന് വർഷം മുമ്പ് തന്നെ നിങ്ങളിത് അവസാനിപ്പിക്കേണ്ടതായിരുന്നു. നിങ്ങളിത് തുടങ്ങി വെക്കരുതായിരുന്നു. നിങ്ങൾ തന്നെ കരാറിലെത്തണമായിരുന്നു,” ട്രംപ് യുക്രെയ്ന് നൽകുന്ന ഉപദേശം ഇങ്ങനെയാണ്.
യുക്രെയ്ൻ - റഷ്യ പ്രതിസന്ധി പരിഹരിക്കുമെന്നും ഗാസയിലെയും ലെബനനിലെയും വിഷയങ്ങൾ അവസാനിപ്പിക്കുമെന്നും പ്രസിഡൻറായി ചുമതലയേൽക്കുന്നതിന് മുമ്പ് തന്നെ ട്രംപ് പ്രഖ്യാപിച്ചിരുന്നു. ട്രംപിൻെറ സമ്മർദ്ദം കാരണം ഇസ്രായേൽ ഹമാസുമായി വെടിനിർത്തൽ കരാറിൽ ഒപ്പിടുകയും ചെയ്തു. നിലവിൽ മിഡിൽ ഈസ്റ്റിൽ താൽക്കാലികമായെങ്കിലും സമാധാനം നിലനിൽക്കുന്നുണ്ട്. ഗാസ അമേരിക്ക ഏറ്റെടുക്കുമെന്നടക്കമുള്ള ഗുരുതരമായ പ്രഖ്യാപനങ്ങൾ ട്രംപ് നടത്തുന്നുണ്ടെങ്കിലും ചർച്ചകളോ നീക്കങ്ങളോ ഒന്നും തന്നെ വിജയിക്കുമെന്ന സൂചനകളില്ല. ഈജിപ്തിനെയും ജോർദാനെയുമെല്ലാം കൂട്ടുപിടിച്ച് ഗാസയിൽ നിന്നുള്ള മനുഷ്യരെ അവിടെനിന്ന് കുടിയൊഴിപ്പിക്കാനാണ് ട്രംപ് ലക്ഷ്യമിടുന്നത്. എന്നാൽ, മിഡിൽ ഈസ്റ്റിലെ ഭൂരിപക്ഷം രാജ്യങ്ങൾക്കും ട്രംപിൻെറ ഈ നിലപാടിനോട് വിയോജിപ്പുണ്ട്.
അമേരിക്കയുടെ വിദേശകാര്യനയത്തിൽ തന്നെയുള്ള വലിയ മാറ്റമാണ് ഇപ്പോൾ റഷ്യയ്ക്ക് നൽകിയിരിക്കുന്ന ഈ നിരുപാധിക പിന്തുണ. നേരത്തെ തന്നെ നാറ്റോയ്ക്ക് നൽകുന്ന ധനസഹായം അവസാനിപ്പിക്കുമെന്ന് ട്രംപ് വ്യക്തമാക്കിയിരുന്നു. ആഗോളതലത്തിൽ അമിത സാമ്പത്തിക ബാധ്യതകളൊന്നും ഏറ്റെടുക്കാൻ തയ്യാറല്ലെന്ന് അമേരിക്ക വ്യക്തമാക്കുന്നു. യൂറോപ്യൻ യൂണിയനിലെ രാജ്യങ്ങളെ അതൃപ്തരാക്കി കൊണ്ടാണ് ട്രംപ് ഭരണകൂടം മുന്നോട്ട് പോവുന്നത്. യൂറോപ്യൻ യൂണിയൻ യുക്രെയ്നൊപ്പമാണ് നിൽക്കുന്നത്. പരമാവധി സഹായം അവർ സെലൻസ്കിയ്ക്ക് നൽകുന്നുണ്ട്. ജർമനി, യുകെ തുടങ്ങിയ രാജ്യങ്ങളാണ് യുക്രെയ്ന് നിലവിലെ സാഹചര്യത്തിൽ കൂടുതൽ സഹായം ചെയ്തിട്ടുള്ളത്.
ട്രംപിനെ പിണക്കാൻ യൂറോപ്യൻ രാജ്യങ്ങൾക്ക് വലിയ താൽപര്യമില്ല. എന്നാൽ, റഷ്യയോട് കടുത്ത എതിർപ്പുണ്ട്. യുക്രെയ്ന് അവർ എല്ലാവിധ പിന്തുണയും നൽകുന്നുണ്ട്. ഇതേ നിലപാട് തന്നെയാണ് ബൈഡൻ ഭരണകൂടത്തിൻെറ കാലത്ത് അമേരിക്കയ്ക്ക് ഉണ്ടായിരുന്നത്. അതിപ്പോൾ മാറിക്കഴിഞ്ഞു. ട്രംപ് റഷ്യയ്ക്കൊപ്പമാണ്, നാറ്റോയ്ക്കും യുക്രെയ്നും സഹായം നൽകാൻ അദ്ദേഹം തയ്യാറല്ല. യൂറോപ്യൻ യൂണിയനോടും ഇതിനോടകം തന്നെ വിയോജിപ്പ് പരസ്യമായി പ്രകടിപ്പിച്ചിട്ടുണ്ട്.
അധിനിവേശം നടത്തുന്നവർക്കും ആക്രമണം നടത്തുന്നവർക്കുമൊപ്പം നിന്നാണ് അമേരിക്ക ലോകത്തെ നിലവിലെ രണ്ട് പ്രധാന പ്രതിസന്ധികൾക്ക് പരിഹാരം കാണാൻ ശ്രമിക്കുന്നത്. നാറ്റോയിൽ ചേരാനുള്ള യുക്രെയ്ൻെറ നീക്കത്തിന് തടയിടുകയെന്ന ലക്ഷ്യത്തോടെയാണ് റഷ്യ മൂന്ന് വർഷം മുമ്പ് അധിനിവേശം തുടങ്ങിയത്. യുക്രെയ്ൻെറ കടുത്ത ചെറുത്തുനിൽപ്പ് കാരണം അതിപ്പോഴും തുടരുകയാണ്. അധിനിവേശം നടത്തിയ റഷ്യയ്ക്കാണ് ഇപ്പോൾ അമേരിക്കയുടെ പിന്തുണ. ഗാസയിലും ലെബനനിലും അതിക്രൂരമായ ഏകപക്ഷീയ ആക്രമണങ്ങളാണ് ഇസ്രായേൽ നടത്തുന്നത്. ഗാസയിലെ പലസ്തീൻ ജനതയോട് ട്രംപ് ഒരു പ്രതിബദ്ധതതയും കാണിക്കുന്നില്ല. എന്ന് മാത്രമല്ല, അവർ അവിടം വിട്ട് പോവണമെന്നും ഗാസയെ മിഡിൽ ഈസ്റ്റിലെ മനോഹരമായ കടൽത്തീര വിനോദസഞ്ചാര മേഖലയായി അമേരിക്ക മാറ്റിയെടുക്കുമെന്നാണ് ട്രംപിൻെറ പ്രഖ്യാപനം.
‘അമേരിക്ക ഫസ്റ്റ്’ എന്ന മുദ്രാവാക്യമുയർത്തി തെരഞ്ഞെടുപ്പിൽ വിജയിച്ച ട്രംപ് യൂറോപ്പിനെ അകറ്റിനിർത്തി തങ്ങളുടെ മാർക്കറ്റിനെ സ്വതന്ത്രമായി മുന്നോട്ട് കൊണ്ടുപോവണമെന്നാണ് ലക്ഷ്യമിടുന്നത്. യാതൊരു സാമ്പത്തിക ബാധ്യതയും എടുക്കില്ല, ഇനി അഥവാ സാമ്പത്തികച്ചെലവ് വരുന്നുവെങ്കിൽ അതിൽ നിന്ന് പരമാവധി ലാഭം എന്നതാണ് ട്രംപിൻെറ സാമ്പത്തികസമവാക്യം. ഇലോൺ മസ്കിനെപ്പോലുള്ള, ഇന്ന് ലോകത്തിലെ തന്നെ ഏറ്റവും സമ്പന്നരായ വ്യക്തികളും ഇക്കാര്യത്തിൽ ട്രംപിനൊപ്പമുണ്ട്. ഗാസയിൽ വെടിനിർത്തൽ പ്രഖ്യാപിച്ചതിന് ശേഷം, അവിടം സമ്പൂർണ നിയന്തണത്തിലാക്കാനാണ് അമേരിക്കൻ ഭരണകൂടത്തിൻെറ ലക്ഷ്യം. യൂറോപ്യൻ പ്രതിസന്ധിയിൽ റഷ്യയുമായുള്ള നയതന്ത്രബന്ധം ദൃഢമാക്കിയ ട്രംപ് തങ്ങളുടെ അടുത്ത നീക്കം എന്തെന്ന് പരസ്യമാക്കിയിട്ടില്ല. റഷ്യൻ പ്രസിഡൻറ് വ്ലാദിമിർ പുടിനും ട്രംപും തമ്മിൽ വൈകാതെ ചർച്ച നടക്കുമെന്ന് റിപ്പോർട്ടുകളുണ്ട്. എന്നാൽ അത് എപ്പോൾ നടക്കുമെന്ന കാര്യത്തിൽ സ്ഥിരീകരണമൊന്നും വന്നിട്ടില്ല. ട്രംപിൻെറയും പുടിൻെറയും അന്ത്യശാസനങ്ങൾക്ക് മുന്നിൽ മുട്ടുമടക്കില്ലെന്ന നിലപാടാണ് യുക്രെയ്ൻ പ്രസിഡൻറ് സെലൻസ്കി ഇതുവരെ എടുത്തിട്ടുള്ളത്. ആ നയത്തിൽ ഒരുമാറ്റവും വരുത്തിലെന്ന് അദ്ദേഹം വ്യക്തമാക്കുന്നുണ്ട്. ട്രംപിൻെറ ഇടപെടൽ റഷ്യ - യുക്രെയ്ൻ പ്രതിസന്ധി പരിഹരിക്കാൻ പോവുകയാണോ, അതോ കൂടുതൽ രൂക്ഷമാക്കാൻ പോവുകയാണോ? ലോകരാജ്യങ്ങൾക്ക് ആകാംക്ഷയുണ്ട്.",left
"കേരളപ്പിറവിയിൽ ന്യൂനപക്ഷ ഭാഷകളോട്മാപ്പു പറയുമോ, നമ്മൾ? ജനാധിപത്യ യുഗത്തിലെ ദേശരാഷ്ട്ര നിർമ്മാണ പ്രക്രിയയിൽ ഭാഷയുടെ സ്ഥാനം നിർണ്ണായകമാണ്. മാതൃഭാഷ എന്ന സങ്കല്പം ദേശരാഷ്ട്രത്തോടൊപ്പമാണ് പിറവി കൊള്ളുന്നത്. അതിനു മുമ്പ് എൻ്റെ രാഷ്ട്രവുമില്ല എൻ്റെ ഭാഷയുമില്ല. എസ് എസ് എൽ സി സർട്ടിഫിക്കറ്റു വന്നപ്പോൾ, അതിൽ ദേശീയത ഏതെന്നും മാതൃഭാഷ ഏതെന്നും പൂരിപ്പിക്കേണ്ടതായി വന്നിട്ടുണ്ട്. ഒരു ഭാഷ സംസാരിക്കുന്നവർ എല്ലാവരും ഒരു സമൂഹമാണെന്നും മറ്റു ഭാഷക്കാർ മറ്റൊരു സമൂഹമാണെന്നുമുള്ള തരംതിരിവ് ആധുനികമായ ഒരു രാഷ്ട്രീയ ബോധനിർമ്മിതിയാണ്. അതായത് ഭാഷാടിസ്ഥാനത്തിലുളള ദേശരാഷ്ട്ര നിർമ്മാണം ഭാഷയെ സാമൂഹ്യ ഐക്യത്തിൻ്റെ വൈകാരിക ഉപാധിയാക്കി മാറ്റിയപ്പോൾ മുതൽ ഭാഷ ഒരു രാഷ്ട്രീയ വിഷയമായി തീർന്നു.
അഞ്ചു നൂറ്റാണ്ടിൻ്റെ പഴക്കമുണ്ട് ഭാഷയെ കൊണ്ട് രാഷ്ട്രീയമായി ഐക്യമുള്ള ജനതയെ ചേർത്തുവെച്ച് ദേശരാഷ്ട്രം നിർമ്മിച്ചെടുക്കുന്നതിന്. ഇങ്ങനെ ഭാഷയെ ആധാരമാക്കി ആദ്യമായി രൂപം കൊണ്ട ദേശരാഷ്ട്രമാണ് ഫ്രാൻസ്. 16-ാം നൂറ്റാണ്ടിൻ്റെ ആദ്യത്തിൽ ഫ്രാൻസിലെ രാജഭരണം ഫ്രഞ്ചുഭാഷാ ദേശീയത എന്ന ആശയം മുന്നോട്ടു വെച്ച് ഭരണഭാഷയായി ഫ്രഞ്ചിനെ അവരോധിച്ചു; സമൂഹത്തിലെ ഭൂരിപക്ഷത്തിൻ്റെ ഭാഷ ഏതാണോ അതിനെ രാഷ്ട്രഭാഷയാക്കി മാറ്റി. ഫ്രാൻസ് എന്നാൽ ഫ്രഞ്ചുഭാഷ സംസാരിക്കുന്നവരുടെ രാജ്യം എന്ന പുതിയ വൈകാരിക രാഷ്ട്രീയാർത്ഥം വന്നു ചേർന്നു. ഭാഷയെന്നത് ആശയവിനിമയ മാധ്യമം എന്നതിൽ നിന്നും അമ്മിഞ്ഞപ്പാലിൻ്റെ ""അമ്മ""ഭാഷയായി അതിൽ രക്തബന്ധം അവരോധിതമായി.
16-ാം നൂറ്റാണ്ടിൻ്റെ ആരംഭമെന്നത് യൂറോപ്പിൽ രാജ്യങ്ങൾ തമ്മിൽ അമേരിക്കൻ ഭൂഖണ്ഡങ്ങളിലും പരിസരങ്ങളിലുമുള്ള പ്രദേശങ്ങളിൽ രാഷ്ട്രീയാധിപത്യം ഉറപ്പിച്ച്  സാമ്പത്തിക നേട്ടം ഉണ്ടാക്കുന്നതിനുള്ള കടുത്ത മത്സരങ്ങളുടെ കപ്പലോട്ട കാലമായിരുന്നു. രാജാക്കന്മാരോ അവർ അഗീകാരം നൽകിയ കൊളംബസിനെയും ഗാമയെയും പോലുള്ളവരോ മാത്രം വിചാരിച്ചാൽ നടക്കാത്ത കാര്യമായിരുന്നു വിദൂര ദേശങ്ങളെ അധീനപ്പെടുത്തലും, അവിടങ്ങളിലെ സ്വർണ്ണവേട്ടയും കരിമ്പ്, കാപ്പി, പുകയില എന്നിങ്ങനെയുള്ള പ്ലാൻ്റേഷൻ പദ്ധതികളും. അതിന് ധാരാളം സൈനികരും സൂപ്പർവൈസർമാരും അടിമകളും വേണ്ടത്ര ധനസമാഹരണവും, ഇവയുടെയെല്ലാം കയറ്റുമതി ഇറക്കുമതി മാനേജ്മെൻ്റും വേണം. അതായത് രാജ്യത്തിൻ്റെ അഭിവൃദ്ധിയെന്നത് സമൂഹത്തിൻ്റെ മൊത്തം ആവശ്യമാക്കി മാറ്റിയാലേ കോളനി ആധിപത്യം സാധ്യമാകൂ. കോളനി ആധിപത്യമെന്ന ഏകലക്ഷ്യത്തിലേക്ക് സമൂഹത്തെ സംഘടിപ്പിച്ച് അവരെ ഏകീകൃതമായി കോർത്തിണക്കാൻ കണ്ടുപിടിച്ച രാഷ്ട്രീയ-സാംസ്ക്കാരിക മാധ്യമമാണ് മാതൃഭാഷ.
മാതൃഭാഷ എന്ന രാഷ്ട്രീയ-സാംസ്ക്കാരിക മാധ്യമത്തെ ദേശരാഷ്ട്ര നിർമ്മാണത്തിനും അതുവഴി കോളനി ആധിപത്യത്തിനും ഉപയുക്തമാക്കിയ ആദ്യ പാശ്ചാത്യ രാഷ്ട്രമായ ഫ്രാൻസ്, രാജ്യത്തെ ഭൂരിപക്ഷത്തിൻ്റെ ഭാഷയെ ഔദ്യോഗിക ഭാഷയാക്കി ഭരണത്തിലും വിദ്യാഭ്യാസത്തിലും അടിച്ചേൽപ്പിച്ചു കൊണ്ടാണ് ഫ്രഞ്ചുദേശീയത എന്ന വികാരത്താൽ സമൂഹത്തെ ഭരണകൂടത്തിനു പിന്നിൽ അണിനിരത്തിയത്. തുടർന്ന് ഇതേ മാതൃക ഇംഗ്ലണ്ടും സ്പെയിനും ജർമ്മനിയും ഇറ്റലിയും തുടങ്ങി, മറ്റു കോളനി മത്സരശക്തികൾ പിൻതുടരുന്നതു കാണാം. കാരണം ക്രിസ്തുമതവും ലാറ്റിനും ഭാഷാതിർത്തികളെ അതിലംഘിച്ചു അവിടെ നിലനിൽക്കുന്നതിനാൽ, ദേശരാഷ്ട്ര നിർമ്മാണത്തിലൂടെ ദേശാഭിമാനം വളർത്തി, ഭരണകൂടത്തിൻ്റെ എല്ലാ ചെയ്തികൾക്കും ശരീരം കൊണ്ടും മനസ്സു കൊണ്ടും സമ്പത്തു കൊണ്ടും ഒപ്പം നിൽക്കുന്ന ജനതയെ സൃഷ്ടിക്കാൻ ഭൂരിപക്ഷത്തിൻ്റെ ഭാഷയല്ലാതെ മറ്റൊരു ജനപ്രിയ വൈകാരിക ഉത്തേജക ശക്തി പാശ്ചാത്യലോകത്ത് കണ്ടുപിടിക്കാൻ സാധിച്ചിരുന്നില്ല.
ഫ്രാൻസിലെ ഭരണാധികാരികളും അവിടുത്തെ ജ്ഞാനോദയ കാല എഴുത്തുകാരും ചേർന്ന് ഭൂരിപക്ഷത്തിൻ്റെ ഭാഷയായ ഫ്രഞ്ചിനെ പരിപോഷിപ്പിക്കുക മാത്രമല്ല ചെയ്തത്. അക്കാലമത്രയും ഫ്രാൻസിൽ നിലനിന്നിരുന്ന ന്യൂനപക്ഷഭാഷകളെ അവർ നിരുത്സാഹപ്പെടുത്തുകയും ചെയ്തു. അത്തരം ഭാഷകളെ ദേശീയമായ ഐക്യത്തിനു ഭീഷണിയായി അവർ കണക്കാക്കി അവയെ വിദ്യാഭ്യാസത്തിൽ നിന്നും പുറത്താക്കി, അവഗണനയുടെ ഓരങ്ങളിലേക്കു തള്ളിയിട്ടു. ബ്രിട്ടനിലും ഇംഗ്ലണ്ടിൻ്റെ ആധിപത്യത്താൽ ഇംഗ്ലീഷ് ദേശഭാഷയായി സ്ഥാനം നേടിക്കൊണ്ട് ചെറുഭാഷകളെ നിഷ്ക്കാസനം ചെയ്യുന്നതു കാണാം. മറ്റു പശ്ചാത്യശക്തികളും തങ്ങളുടെ രാഷ്ട്രത്തിലെ ഇതരഭാഷകളെ നിർവീര്യമാക്കി ഭൂരിപക്ഷ ഭാഷയെ - അതിൽ നിലവാരപ്പെടുത്തൽ നടത്തിക്കൊണ്ട്  ന്യൂനപക്ഷങ്ങൾക്കു മേൽ അടിച്ചേൽപ്പിക്കുന്നുണ്ട്.
ഫ്രാൻസും ഇംഗ്ലണ്ടും മറ്റും നടപ്പിലാക്കിയ ഏകഭാഷാ വിദ്യാഭ്യാസത്തിൽ അവിടുത്തെ Welsh, Breton, Scots, Gaelic തുടങ്ങിയ ന്യൂനപക്ഷ ഭാഷകൾ സംസാരിച്ചാൽ വിദ്യാർത്ഥികളെ ശിക്ഷിച്ചിരുന്നു. മാത്രമല്ല വീടുകളിലും ഇത്തരം ഭാഷകളെ വിലക്കി അവയുടെ തലമുറ കൈമാറ്റവും  അസാധ്യമാക്കി മാറ്റി. ഭരണകൂടം ഭാഷകളെ പല തട്ടുകളിലായി ശ്രേണീകരിച്ച് ഉത്തമം അധമം എന്നീ വിഭജനങ്ങൾ സൃഷ്ടിക്കുകയും ചെയ്തു. സാമ്പത്തികവും രാഷ്ട്രീയവും സാമൂഹികവുമായ പ്രാധാന്യമില്ലാത്ത ഭാഷകൾ വിദ്യാഭ്യാസത്തിൽ അവഗണിക്കപ്പെട്ടു. ജനതയിൽ ഭൂരിപക്ഷ ഭാഷാസ്നേഹത്തെ ദേശസ്നേഹത്തിൻ്റെ അടയാളമാക്കി വളർത്തിയെടുത്തു.
ഇപ്രകാരം കോളനിവൽക്കരണ ലക്ഷ്യങ്ങളുടെ ഭാഗമായി രൂപം കൊണ്ട പാശ്ചാത്യരീതിയിലുള്ള ഭാഷാഭിമാനവും ദേശാഭിമാനവും യൂറോപ്യൻ ശക്തികളുമായുള്ള സമ്പർക്കത്താലും, ഈ യജമാനവർഗ്ഗങ്ങളെ ആദർശമാതൃകകളായി ഉൾക്കൊള്ളാൻ നിർബ്ബന്ധിതമായതിനാലും കോളനിയടിമ രാജ്യങ്ങളിലേക്കും എത്തപ്പെട്ടു. ദേശീയ വിമോചനത്തിൻ്റെ ഐക്യ പ്രതീകമായി മതത്തോടൊപ്പം തന്നെ ഭാഷയും രാഷ്ട്രീയ വിഷയമായി മാറുന്നത് എവിടെയും കാണാം. അതിനാൽ ഇന്ത്യയിൽ ഹിന്ദിയില്ലാതെയും പാക്കിസ്ഥാനിൽ ഉറുദുവില്ലാതെയും ദേശീയ വിമോചനത്തെപ്പറ്റി ചിന്തിക്കാൻ പോലും സാധ്യമല്ലെന്നായി.
അതായത് പാശ്ചാത്യ ലോകത്ത് കോളനിവൽക്കരണ യത്നങ്ങളുടെ ഭാഗമായി അനിവാര്യമായി മാറിയ ശക്തമായ കേന്ദ്രീകൃത ഭരണകൂടാധികാരം നിർമ്മിച്ചെടുക്കുന്നതിനുള്ള ജനസമ്മതിക്ക് ഭൂരിപക്ഷ ഭാഷയെ രാഷ്ട്രീയമായി ഉപയോഗപ്പെടുത്തിയെങ്കിൽ ഇന്ത്യയിലും പാക്കിസ്ഥാനിലും ഭരണകൂടാധികാരം ശക്തമാക്കുന്നതിനും ആഭ്യന്തര കോളനീകരണം നടപ്പിലാക്കുന്നതിനുമുള്ള ജനപിന്തുണക്കു ഹിന്ദിയും ഉറുദുവും വഴിയൊരുക്കുന്നു.
പടിഞ്ഞാറ് എങ്ങനെയാണോ ഭരണകൂട നിർമ്മിതമായ ഭൂരിപക്ഷത്തിൻ്റെ ഭാഷാഭിമാനം ന്യൂനപക്ഷ ഭാഷകളെ നിഷ്ക്രിയമാക്കിയത് അതേപോലെ സ്വാതന്ത്ര്യാനന്തരം നിരവധി നാട്ടുഭാഷകൾ ഔദ്യോഗിക ഭാഷയുടെ അധിനിവേശത്തിൽ അസ്തപ്രജ്ഞരായി മാറിയിട്ടുണ്ട്. ഇന്ത്യയിൽ ഭാഷാടിസ്ഥാനത്തിലുള്ള സംസ്ഥാനങ്ങളുടെ രൂപീകരണത്തിൻ്റെ മാതൃക ഏതാനും ഭൂരിപക്ഷ പ്രാദേശിക ഭാഷകൾക്ക് വ്യക്തിത്വ പ്രകാശനത്തിനും വളർച്ചക്കും അവസരം നൽകിയെങ്കിലും ഇന്ത്യയിലെ ന്യൂനപക്ഷഭാഷകൾ മൂന്നുതരം ഭാഷാധിപത്യങ്ങളുടെ അടിയിൽ ശ്വാസംമുട്ടി ഇല്ലാതായി കൊണ്ടിരിക്കുന്നു. അതിൽ ഒന്നാമത്തേത് മതരാഷ്ട വാദത്തിൻ്റെ ഭാഷാമുഖമായ ഹിന്ദിയുടെ മേൽക്കോയ്മയാണെങ്കിൽ, രണ്ടാമത്തെ ആധിപത്യം മലയാളം പോലുള്ള പ്രാദേശിക ഭൂരിപക്ഷ ഭാഷകളുടേതാണ്. മൂന്നാമത്തേതാകട്ടെ ഇനിയും ഭരണത്തിലും കോടതിയിലും മറ്റും ഔദ്യോഗിക പദവി നിലനിർത്തി പോരുന്ന ഇംഗ്ലീഷിൻ്റെ മേൽക്കോയ്മയാണ്.
ഭാഷാടിസ്ഥാനത്തിൽ ഇന്ത്യയിൽ സംസ്ഥാനങ്ങൾ രൂപം കൊണ്ട് കേരളം പിറന്ന ഈ ദിനത്തിൽ കേരളത്തിലെ ന്യൂനപക്ഷഭാഷകളുടെ സ്ഥിതിയെ പറ്റിയാണ് നമ്മുടെ കണ്ണുതുറക്കേണ്ടത്. ആദിവാസികളുടെ തനതു ഭാഷകൾ (പണിയർ, ഇരുളർ, മുതുവാൻ തുടങ്ങിയവരുടെ), കാസറഗോഡു പ്രദേശങ്ങളിലെ തുളു തുടങ്ങിയ ഭാഷകൾ ഇവയെല്ലാം മലയാളത്തിൻ്റെ കേരള ദേശീയതയിൽ നിന്നും വംശനാശത്തിൻ്റെ കടുത്ത ഭീഷണികൾ ഏറ്റുവാങ്ങിക്കൊണ്ടിരിക്കുന്നു. ഇതിൻ്റെ കാരണം ഭാഷയെന്നത് കോളനിവൽക്കരണത്തിൻ്റെ രാഷ്ട്രീയ - സാംസ്ക്കാരിക ഉപകരണമായി നിൽക്കുന്നതാണ്. കേരളത്തിൽ ആദിവാസികളും മറ്റുമടങ്ങിയ ഭാഷാന്യൂനപക്ഷങ്ങൾ മലയാളിയുടെ ആഭ്യന്തര കോളനിവൽക്കരണത്തിൻ്റെ ഇരകളാണല്ലോ. മലയാളിയെന്ന പൊതുബോധമാണ് ആദിവാസി ഭൂമിയും ഭാഷയും സംസ്ക്കാരവും കീഴടക്കപ്പെടേണ്ടതാണെന്ന വിശ്വാസത്തെ താങ്ങി നിർത്തുന്നത്.
ഇന്ന് പാശ്ചാത്യലോകത്ത് ന്യൂനപക്ഷ ഭാഷകൾ ഉയിർത്തെഴുന്നേൽക്കുന്നതു കാണാം. സ്പെയിനിൽ Catalan, Basque, Galician എന്നീ ഭാഷകളെ അംഗീകരിക്കാൻ നിർബ്ബന്ധിതമായി. ബ്രിട്ടൺ Welsh, Scots, Gaelic എന്നിവയെ പ്രോത്സാഹിപ്പിക്കുന്ന നടപടികൾ ആരംഭിച്ചിട്ടുണ്ട്. അയർലൻ്റിൽ Irish Gaelic സ്ക്കൂളുകളിൽ പഠിപ്പിക്കുന്നു ഇപ്പോൾ. വെയ്ൽസ് ഭാഷയിലുള്ള മാധ്യമങ്ങൾക്ക് വെയ്ൽസ് സർക്കാർ പിന്തുണ നൽകുന്നു.
കോളനിവൽക്കരണത്തിനായി യൂറോപ്പിൽ അഞ്ചു നൂറ്റാണ്ട് മുമ്പ് നാമ്പിട്ട ദേശരാഷ്ട്രം, ദേശഭാഷ എന്നീ രാഷ്ട്രീയ-സാംസ്ക്കാരിക അധികാരങ്ങളാൽ ആയിരക്കണക്കിനു ഭാഷകൾ നഷ്ടപ്പെട്ടിരിക്കുന്നു. ഭാഷാനഷ്ടമെന്നത് സാംസ്ക്കാരിക വൈവിധ്യത്തിൻ്റെ തിരോധാനമാണ്. അത് ഒരു സമൂഹത്തിൻ്റെ തന്നെ പാർശ്വവൽക്കരണവും നിർമ്മാർജ്ജനവുമാണ്. അതാകട്ടെ ജനാധിപത്യത്തിൻ്റെ ലേബലിൽ നടക്കുന്ന ഭൂരിപക്ഷത്തിൻ്റെ അധികാര പ്രയോഗമാണ്. എന്നാൽ യഥാർത്ഥ ജനായത്തമാകട്ടെ അധികാരത്തിൻ്റെ വ്യാജമായ വൈകാരിക ഭൂരിപക്ഷ നിർമ്മിതിയിൽ നിന്നും സമ്പൂർണ്ണമായ ന്യൂനപക്ഷ സംരക്ഷണമല്ലാതെ മറ്റൊന്നല്ല.",left
"സുന്ദരയ്യയുടെ രാജിയുംകാരാട്ടിന്റെ തീർപ്പുകളും; പ്രഹസനമായി ആവർത്തിക്കുന്ന ചരിത്രം അടിയന്തരാവസ്ഥയുടെ തുടക്കകാലത്ത് സിപിഎം നേതൃത്വത്തിന്റെ വലിയ ആലോചന, ഇന്ദിരാഗാന്ധിയുടെ ഏകാധിപത്യത്തിനെതിരെ ഏതൊക്കെ രീതിയിൽ  പ്രതിരോധം തീർക്കാമെന്നതായിരുന്നു. ആരുമായൊക്കെ, ഏതൊക്കെ അളവിൽ ഒന്നിച്ചു നിൽക്കാമെന്ന വിഷയം പാർട്ടിയിൽ വലിയ ചർച്ചകളും അന്നത്തെ ജനറൽ സെക്രട്ടറി പി. സുന്ദരയ്യയുടെ രാജിയിലും കലാശിച്ചുവെന്നത് ചരിത്രം. നിലപാടുകളിലെ രാഷ്ട്രീയ കണിശതയിൽ സി പി എം നേതൃത്വം വിട്ടുവീഴ്ച കാണിക്കുന്നുവെന്ന ഒരു തോന്നൽ പി. സുന്ദരയ്യയ്ക്കുണ്ടായിരുന്നുവെന്ന് അദ്ദേഹത്തിന്റെ പിന്നീട് പുറത്തുവന്ന രാജിക്കത്തിലെ ചില ഭാഗങ്ങൾ തെളിയിക്കുന്നുണ്ട്.
അര നൂറ്റാണ്ടുമുമ്പ് മറ്റൊരു രാഷ്ട്രീയ സാഹചര്യത്തിൽ, കമ്മ്യൂണിസ്റ്റ് പാർട്ടിയിലുണ്ടായ സംവാദങ്ങളും രാഷ്ട്രീയ  ചർച്ചകൾക്കും ഇന്ന് അക്കാദമിക്ക് താൽപര്യത്തിലപ്പുറം എന്ത് കാര്യമെന്ന് ചിന്തിക്കാം. പാർട്ടി ജനറൽ സെക്രട്ടറിയുടെ പോലും എതിർപ്പിന് വിധേയമായ അടിയന്തരാവസ്ഥകാലത്തെ രാഷ്ട്രീയ നിലപാട്, സംഘ്പരിവാറിന്റെ രാഷ്ട്രീയ ഉണർവിനെ സഹായിച്ചുവെങ്കിൽ, നവ ഫാഷിസ്റ്റ് പ്രവണതകൾ കാണിക്കുന്ന ഭരണകൂടമാണ്, അല്ലാതെ നിയോ ഫാഷിസ്റ്റ് സർക്കാരല്ല മോദിയുടെത് എന്ന് പറയുന്നതിലൂടെ അതേ ചരിത്രം മറ്റൊരു രീതിയിൽ ആവർത്തിക്കുകയാണ് സി പി എം. രണ്ടിന്റെയും ഗുണഭോക്താവ് സംഘ്പരിവാരം തന്നെ.
ഫാഷിസ്റ്റെന്ന് സി പി എം വിലയിരുത്തിയ ആർ എസ് എസ് നിയന്ത്രിക്കുന്ന മോദി ഭരണകൂടം ഇന്ത്യയെ പൂർണമായി ഫാഷിസത്തിലേക്ക് എത്തിച്ചില്ലെന്ന വിലയിരുത്തലിലേക്ക് പാർട്ടി എത്തുന്നുവെന്നതിന്റെ സൂചനകളാണ് കരട് പ്രമേയത്തിലുള്ളത്. മധുരയിൽ നടക്കാനിരിക്കുന്ന  പാർട്ടി കോൺഗ്രസിനുള്ള രാഷ്ട്രീയ പ്രമേയത്തിന്റെ കരടിലാണ് മോദി ഭരണകൂടം ഫാഷിസ്റ്റല്ലെന്ന് സി പി എം വിലയിരുത്തുന്നത്.  നവ ഫാഷിസ്റ്റ് പ്രവണതകൾ കാണിക്കുന്ന മോദി ഭരണകൂടത്തെ എതിർത്ത് പരാജയപ്പെടുത്തിയില്ലെങ്കിൽ അത് നവ ഫാഷിസത്തിലേക്ക് നീങ്ങുമെന്നും സി പി എം വിലയിരുത്തുന്നു. ഈ നിലപാട് മറ്റ് മുഖ്യധാര കമ്മ്യൂണിസ്റ്റ് പാർട്ടികളായ സി പി ഐയുടെയും സി പി ഐ- എം.എല്ലിന്റെയും  സമീപനത്തിന് വിരുദ്ധമാണെന്ന കാര്യം സി പി എം തന്നെ പറയുന്നതിലൂടെ, വിഷയത്തിൽ ഇടതുപാർട്ടികൾക്കിടയിലും സി പി എമ്മിലും നടന്നേക്കാവുന്ന സംവാദത്തെ പാർട്ടി മുൻകൂട്ടി കാണുന്നുവെന്നും കണക്കാക്കാവുന്നതാണ്.
വീണ്ടും സുന്ദരയ്യയിലേക്കും അദ്ദേഹത്തിന്റെ രാജിക്കത്തിലേക്കും അതിനാധാരമായ ഇന്ദിരയുടെ ഏകാധിപത്യത്തെ എങ്ങനെ നേരിടുമെന്നതിലേക്കും വരാം. ഇന്ദിരാഗാന്ധിയുടെ ഏകാധിപത്യത്തെ നേരിടുന്നതെങ്ങനെയാവണം എന്നതിന് സി പി എം സ്വീകരിച്ച സമീപനം കണിശമായി പാലിക്കുന്നതിൽ പൊളിറ്റ് ബ്യൂറോ താൽപര്യം  കാണിക്കുന്നില്ലെന്ന ആക്ഷേപം പി. സുന്ദരയ്യ തന്റെ രാജിക്കത്തിൽ വ്യക്തമാക്കുന്നുണ്ട്.
ഇന്ദിരാഗാന്ധിയുടെ ഏകാധിപത്യത്തിനും പൗരാവകാശങ്ങളെ അടിച്ചമർത്തുന്നതിനുമെതിരായ യോജിച്ച പോരാട്ടമെന്നതിന് അർത്ഥം എല്ലാ പ്രതിപക്ഷ പാർട്ടികളുടെയും രാഷ്ട്രീയ മുന്നണിയെന്നല്ല എന്ന  സമീപനത്തിൽ പിന്നീട്  പാർട്ടി വീഴ്ച വരുത്തിയെന്നതായിരുന്നു  പി സുന്ദരയ്യയുടെ ആക്ഷേപം. പൗരരാവകാശ സംഘടനകളെയും രാഷ്ട്രീയ പാർട്ടി നേതാക്കളെയും പൗരപ്രമുഖരേയും യോജിപ്പിച്ചുള്ള പോരാട്ടമെന്നതിന് എല്ലാ പ്രതിപക്ഷ പാർട്ടികളുമായുള്ള യോജിച്ചുള്ള രാഷ്ട്രീയ മുന്നണിയെന്നല്ല അർത്ഥമെന്ന കാര്യം അന്ന് കേന്ദ്ര കമ്മിറ്റി അംഗീകരിച്ച പ്രമേയത്തിൽ വ്യക്തമാക്കിയിരുന്നുവെന്നും എന്നാൽ പിന്നീടുള്ള നിർദ്ദേശങ്ങളിൽ ഇത് ഉൾക്കൊളളിക്കാതെ ഇന്ദിരാഗാന്ധിയ്‌ക്കെതിരെ എല്ലാ പ്രതിപക്ഷ പാർട്ടികളെയും ഉൾപ്പെടുത്തിയുള്ള രാഷ്ട്രീയമുന്നണിയെ പിന്തുണയ്ക്കുന്നുവെന്ന പ്രതീതിയുണ്ടാക്കിയെന്നുമായിരുന്നു പി സുന്ദരയ്യയുടെ ആക്ഷേപം.  ഇക്കാര്യം വിശദമായി തന്നെ സുന്ദരയ്യ ഉന്നയിക്കുന്നുണ്ട്. 1975 മാർച്ച് 14 ന്റെ കേന്ദ്ര കമ്മിറ്റി തീരുമാനത്തിന് വിരുദ്ധമായ കാര്യങ്ങൾ നടപ്പിലാക്കപ്പെടുന്നുവെന്നും ഇതിന് പൊളിറ്റ് ബ്യൂറോ അംഗങ്ങളിൽ പലരുടെയും അനുവാദമുണ്ടായിരുന്നുവെന്നുമായിരുന്നു ആക്ഷേപം.
‘In forming and functioning these committees for the defence of civil liberties and democratic rights, our members and cadres should always bear in mind our basic concept of the unity of left and democratic forces, a concept that steers clear of the slogan of the so-called all-in-opposition parties unity against the Congress as well as the slogan of the formation of Jana Sangharsh Samithis under the leadership of J.P. i.e. Bihar type fronts’.
അടിയന്തരവസ്ഥയ്‌ക്കെതിരായ 'യോജിച്ചുള്ള' പോരാട്ടം ഇന്ത്യയിലെ ഇടതുപക്ഷ പ്രസ്ഥാനത്തിന് നഷ്ടക്കച്ചവടവും, തീവ്ര വലതുപക്ഷത്തിന് വലിയ നേട്ടവുമായെന്നത് ചരിത്രം. രാഷ്ട്രീയപ്രക്രിയകളെ ശരിയായി വിലയിരുത്തുകയെന്നത് അതിനോട് സ്വീകരിക്കേണ്ട സമീപനത്തിൽ പ്രധാനമാണെന്ന് കരുതുന്നവരാണ് കമ്മ്യൂണിസ്റ്റ് പാർട്ടികൾ.
ഇന്ദിരാഗാന്ധിയ്‌ക്കെതിരെയുള്ളത് ഒരു  രാഷ്ട്രീയ മുന്നണിയല്ലെന്നും പൗരവാകാശ പോരാട്ടത്തിനായുള്ള  കൂട്ടായ്മയിൽ പാർട്ടി അംഗങ്ങൾ പങ്കാളികളാകുക മാത്രമാണെന്ന ധാരണ വ്യക്തമായി തന്നെ വേണമെന്നും ജനസംഘം, കോൺഗ്രസ് (ഒ) പോലുള്ള വലതുപക്ഷവുമായുള്ള രാഷ്ട്രീയമുന്നണിയില്ലെന്നുമുള്ള പാർട്ടി തീരുമാനത്തിൽ വെള്ളം ചേർത്തുവെന്നുമായിരുന്നു പി സുന്ദരയ്യയുടെ ആക്ഷേപം. ഇതിനുദാഹരണമായി അദ്ദേഹം ഒരു സംഭവം ഉദ്ധരിക്കുന്നുണ്ട്.
സി പി എമ്മിന്റെ പാർലമെന്റ് വിപ്പായിരുന്ന ജ്യോതിർമോയ് ബസുവിന്റെ പ്രവർത്തനങ്ങൾ ജനസംഘ് മുതൽ സി പി എം വരെയുള്ള പാർട്ടികളുടെ ഐക്യ പ്രതിപക്ഷമുണ്ടെന്ന തോന്നലാണ് ഉണ്ടാക്കുന്നതെന്നും അദ്ദേഹം ജനതാ നേതാക്കളുടെ യോഗത്തിൽ പാർട്ടി തീരുമാനത്തിന് വിരുദ്ധമായി പങ്കെടുത്തുവെന്നും ജനറൽ സെക്രട്ടറി നേരിട്ട് ആവശ്യപ്പെട്ടിട്ടും അത് ധിക്കരിച്ചും വീണ്ടും അത്തരം യോഗങ്ങളിൽ പങ്കെടുത്തുവെന്നും സുന്ദരയ്യ ചൂണ്ടിക്കാട്ടുന്നുണ്ട്. എന്നിട്ടും അദ്ദേഹത്തിനെതിരെ നടപടിയെടുക്കാത്തത് പൊളിറ്റ് ബ്യൂറോ അംഗങ്ങളിൽ പലരും ഇതിലെ അപകടം കാണാൻ വിസമ്മതിക്കുന്നതുകൊണ്ടാണെന്നുമുള്ള ആക്ഷേപവും സുന്ദരയ്യ ഉന്നയിക്കുന്നു. ജെ.പിയുടെ പ്രസ്ഥാനവുമായി കൂടിച്ചേരണമെന്ന നിലപാടായിരുന്നു പി. രാമമൂർത്തി, ജ്യോതി ബസു, ബി.ടി. രണദിവെ എന്നിവർക്കെന്നാണ് പി. സുന്ദരയ്യയുടെ കുറിപ്പിൽനിന്ന് വ്യക്തമാകുന്നത്.
അടിയന്തരവസ്ഥയ്‌ക്കെതിരായ 'യോജിച്ചുള്ള' പോരാട്ടം ഇന്ത്യയിലെ ഇടതുപക്ഷ പ്രസ്ഥാനത്തിന് നഷ്ടക്കച്ചവടവും, തീവ്ര വലതുപക്ഷത്തിന് വലിയ നേട്ടവുമായെന്നത് ചരിത്രം. രാഷ്ട്രീയപ്രക്രിയകളെ ശരിയായി വിലയിരുത്തുകയെന്നത് അതിനോട് സ്വീകരിക്കേണ്ട സമീപനത്തിൽ പ്രധാനമാണെന്ന് കരുതുന്നവരാണ് കമ്മ്യൂണിസ്റ്റ് പാർട്ടികൾ. അടിയന്തരാവസ്ഥയേയും അതിനെതിരായ ചെറുത്തുനിൽപ്പിനെയും കുറിച്ച് സി പി എമ്മിന്റെ നേതൃതലത്തിൽ വ്യത്യസ്ത ധാരകൾ ഉണ്ടായിരുന്നുവെന്നതാണ് പി. സുന്ദരയ്യയുടെ രാജി വ്യക്തമാക്കുന്നത്.
ആർ എസ് എസ്സിനാൽ നിയന്ത്രിക്കപ്പെടുന്ന മോദി സർക്കാർ ഫാഷിസ്റ്റാണോ എന്ന കാര്യത്തിൽ സി പി എമ്മിൽ  വ്യത്യസ്ത അഭിപ്രായമുണ്ടെന്ന വാർത്തകൾ നേരത്തെ പുറത്തുവന്നതാണ്. പുതിയ കരടിലെ നവ ഫാഷിസം എന്ന വാക്കിനെ പരിചയപ്പെടുത്തി പാർട്ടി പ്രസിദ്ധീകരണമായചിന്ത വാരികയിലെ  കുറിപ്പ്  ഇങ്ങനെ പറയുന്നു:‘‘പിന്തിരിപ്പൻ ഹിന്ദുത്വ അജൻഡ അടിച്ചേൽപ്പിക്കാനുള്ള നീക്കവും പ്രതിപക്ഷത്തെയും ജനാധിപത്യത്തെയും അടിച്ചമർത്താനുള്ള അമിതാധികാരത്വരയുമാണ് നവ ഫാഷിസ്റ്റ് സവിശേഷതകൾ പ്രദർശിപ്പിക്കുന്നത്. രാഷ്ട്രീയ പ്രമേയത്തിന്റെ ദേശീയ സ്ഥിതിയെക്കുറിച്ചുള്ള ഭാഗത്ത് ഇതാദ്യമായിട്ടാണ് നാം 'നവ ഫാഷിസ്റ്റ്' എന്ന പദം ഉപയോഗിക്കുന്നത്’’.
തുടർന്ന് നേരത്തെ നടന്ന കോൺഗ്രസുകളിൽ  ഉപയോഗിച്ച വാക്കുകളെ കുറിച്ച് വിശദീകരിക്കുന്നു:‘‘22-ാം കോൺഗ്രസിൽ അമിതാധികാര ഹിന്ദുത്വ ആക്രമണങ്ങൾ ‘വളർന്നുവന്ന ഫാഷിസ്റ്റ് സ്വഭാവമുള്ള പ്രവണതകൾ’ പ്രകടിപ്പിക്കുന്നതായി നാം പ്രസ്താവിച്ചു. 23-ാം കോൺഗ്രസിൽ മോദി ഗവൺമെന്റ് ആർ.എസ്.എസിന്റെ ഫാഷിസ്റ്റ് സ്വഭാവമുള്ള അജൻഡ നടപ്പിലാക്കുന്നതായും നാം പറഞ്ഞു’’.
അതായത്  ഫാഷിസ്റ്റ് സ്വഭാവമുള്ള അജണ്ടകൾ നടപ്പിലാക്കുന്നതിൽനിന്നും നവ ഫാഷിസ്റ്റ് പ്രവണതകൾ കാണിക്കുന്ന ഭരണകൂടമാണ് മോദിയുടെതെന്ന വിലയിരുത്തലിലേക്ക് സി പി എം എത്തിയിരിക്കുന്നു.
മോദി  സർക്കാരിനെയും ബി ജെ പിയേയും കുറിച്ച്  നേരത്തെ മുതൽ പ്രകാശ് കാരട്ട് എടുക്കുന്ന സമീപനത്തിന്റെ തുടർച്ച ഇതിൽ കാണാം. 2016 ജൂലൈ 28 ന്ദേശാഭിമാനിപത്രത്തിൽ എഴുതിയ ലേഖനത്തിൽ പ്രകാശ് കാരാട്ട് ഇങ്ങനെ വിശദീകരിക്കുന്നു:‘‘ഒരു സാധാരണ ബൂർഷ്വാ പാർട്ടി മാത്രമല്ല ബി ജെ പി. രാഷ്ട്രീയ സ്വയംസേവക് സംഘുമായി (ആർ എസ് എസ്) ബന്ധമുള്ള പാർട്ടിയാണത്. ഭൂരിപക്ഷ വർഗീയതയെ പ്രതിനിധാനം ചെയ്യുന്ന വലതുപക്ഷ പാർട്ടി. അർധ ഫാഷിസ്റ്റ് പ്രത്യയശാസ്ത്രമുള്ള ആർ എസ് എസുമായി ബന്ധമുള്ളതുകൊണ്ടുതന്നെ സാഹചര്യങ്ങൾ അനുകൂലമായാൽ ബി ജെ പി സ്വേച്ഛാധിപത്യകക്ഷിയായി മാറാനുള്ള സാധ്യതയേറെയാണ്. അതുകൊണ്ടുതന്നെ ബി ജെ പി ഒരു പിന്തിരിപ്പൻ പാർട്ടിയാണെന്ന് പറയാം. എന്നാൽ, അതിനെ ഫാഷിസ്റ്റ് പാർട്ടിയെന്ന് വിളിക്കാൻ കഴിയില്ല’’.
ഫാഷിസം ഒരു പ്രത്യയശാസ്ത്രമാണെന്നും 20-ാം നൂറ്റാണ്ടിന്റെ രണ്ട് ലോകയുദ്ധങ്ങൾക്കിടയിൽ രൂപംകൊണ്ട രാഷ്ട്രീയാധികാരത്തിന്റെ രൂപം കൂടിയാണെന്നും വിശദീകരിച്ചുകൊണ്ട്, അത്തരത്തിലുള്ള ഫാഷിസ്റ്റ് ഭരണക്രമങ്ങൾ പിന്നീട് ലോകത്തുണ്ടായില്ലെന്ന് ദിമിത്രോവി്‌ന്റെ ഫാഷിസിസ്റ്റ് നിർവചനങ്ങൾ ഉദ്ധരിച്ച് കാരാട്ട് പറയുന്നുണ്ട്. ഇന്ത്യയിൽ നിലവിലുള്ള അവസ്ഥയിൽ ഫാഷിസം സ്ഥാപിക്കപ്പെടാനുള്ള സാഹചര്യമില്ലെന്നും അന്ന് ഏറെ ചർച്ചയായ ലേഖനത്തിൽ പ്രകാശ് കാരാട്ട്  പറയുന്നുണ്ട്
ഇവിടെ ഇപ്പോഴും തെരഞ്ഞെടുപ്പുകൾ നടക്കുന്നതും, പ്രതിപക്ഷ പാർട്ടികൾ ഉള്ളതുമൊക്കെയായിരിക്കാം അത്തരത്തിലൊരു നിഗമനത്തിലെത്താൻ കാരണം. അതു മാത്രമല്ല, ജർമ്മനിയിലെ പോലെ കോൺസെൻട്രേഷൻ ക്യാമ്പുകളും ഇന്ത്യയിൽ ഇതുവരെ  ആരംഭിക്കപ്പെട്ടിട്ടില്ല!
ഈ ലേഖനം വന്നതിനുശേഷമാണ് പൗരത്വനിയമ ഭേദഗതിയും ‘കുടിയേറ്റക്കാർ' എന്ന് കണ്ടെത്തുന്നവരെ പാർപ്പിക്കാനുള്ള തടവറകളെക്കുറിച്ചുമുള്ള വാർത്തകളും വന്നത്. ആൾക്കൂട്ട ആക്രമണങ്ങളും, ബുൾഡോസർ രാജും, ദലിതരെയും മുസ്ലീങ്ങളെയും തെരഞ്ഞുപിടിച്ച് ആക്രമിക്കലുമെല്ലാം ഫാഷിസത്തിന്റെ ലക്ഷണങ്ങളായി  കണക്കാക്കാൻ സാമ്പ്രാദായിക വിശകലനത്തിന്റെ അടിസ്ഥാനത്തിൽ സി പി എമ്മിന്  സാധിക്കാത്തതുകൊണ്ടായിരിക്കാം, നവ ഫാഷിസ്റ്റ് പ്രവണതകൾ ഉള്ള ഭരണകൂടമായി  മോദിയെ കണ്ടത്.
അടിയന്തരവസ്ഥകാലത്ത് ജനസംഘത്തിന്റെയും രാഷ്ട്രീയമായി വലതുപക്ഷ സ്വഭാവം കാണിച്ച ജയപ്രകാശ് നാരായണെനെയും തിരിച്ചറിയാതെ, അവരുമായി സന്ധി ചേർന്നുള്ള ചെറുത്തുനിൽപ്പിലെ അപകടമാണ് സുന്ദരയ്യ ചൂണ്ടിക്കാട്ടിയത്. എല്ലാ പ്രതിപക്ഷ കക്ഷികളുമായി രാഷ്ട്രീയ സഹകരണം സാധ്യമല്ലെന്നായിരുന്നു സുന്ദരയ്യ ചൂണ്ടിക്കാട്ടിയ യാഥാർത്ഥ്യം.
തുടക്കത്തിൽ സൂചിപ്പിച്ച സുന്ദരയ്യയുടെ കത്തും സി പി എമ്മിന്റെ പുതിയ രാഷ്ട്രീയ പ്രമേയവും തമ്മിൽ പ്രത്യക്ഷത്തിൽ  താരതമ്യങ്ങളില്ല. രണ്ട് സന്ദർഭങ്ങളിലെ രണ്ട് രാഷ്ട്രീയ സംഭവങ്ങളോടുള്ള  പ്രതികരണമായി ഇവയെ കാണാം. എന്നാൽ  അതു മാത്രമല്ല, ചില അപകടകരമായ  സമാനതകളും ഇതിലുണ്ട്.  ഇന്ദിരാഗാന്ധിയുടെ സ്വേച്ഛാധികാര പ്രവണതകളെ ശക്തമായി എതിർക്കുമ്പോഴും അതിനെതിരെ ആർ എസ് എസ് എന്ന സംഘടനയുമായും അതിന്റെ രാഷ്ട്രീയരൂപത്തോടും  സഹകരിക്കുന്നതിന്റെ അപകടമായിരുന്നു സുന്ദരയ്യ തന്റെ കുറിപ്പിൽ രേഖപ്പെടുത്തിയ ആശങ്ക. ആ ആശങ്കയുടെ പരിണിതിയെന്തായി എന്ന് കാലം രാജ്യത്തെ ബോധ്യപ്പെടുത്തി. ഹിന്ദുത്വ വർഗീയ ശക്തികൾ രാജ്യത്തെ നിയന്ത്രിക്കുന്ന അവസ്ഥയിലായി. കോടതികളും ഭരണഘടനാ സ്ഥാപനങ്ങളും സർക്കാർ നയങ്ങളുടെ കേവല നടത്തിപ്പുകാരായി.  ഭരണഘടനയെ മുന്നിൽ നിർത്തി തന്നെ പൗരത്വ ഭേദഗതി നടപ്പിലാക്കാൻ കഴിഞ്ഞു. മുസ്ലീങ്ങളെ സംവിധാനത്തിന്റെ സഹായത്തോടെ തന്നെ അപരരാക്കി, ആഭ്യന്തര ശത്രുക്കളാക്കുന്ന സ്ഥിതിയുണ്ടാകുന്നു.
ഇന്ദിരാഗാന്ധിയുടെ സ്വേച്ഛാധിപത്യത്തെ ആർ എസ് എസിന്റെ ഫാഷിസത്തിൽനിന്നും മോദിയുടെ ഭരണത്തിൽനിന്നും വ്യത്യസ്തപ്പെടുത്തുന്ന പലതുമുണ്ട്. വംശീയ വിദ്വേഷത്താൽ മസ്തിഷ്‌കപ്രക്ഷാളനം ചെയ്യപ്പെട്ട ആൾക്കൂട്ടങ്ങൾ അന്ന് സൃഷ്ടിക്കപ്പെട്ടിരുന്നില്ലെന്നതാണ്  അതിൽ പ്രധാനം. അടിയന്തരാവസ്ഥയ്ക്ക് ശേഷം ഒരു പരിധിവരെയെങ്കിലും ഭരണഘടനാ സ്ഥാപനങ്ങളുടെ വീണ്ടെടുക്കൽ സാധ്യമായിരുന്നു. ഒരു തിരഞ്ഞെടുപ്പ് വിജയത്തിലൂടെ ഇതൊന്നും സാധ്യമാകാത്ത രീതിയിൽ ഇന്ത്യയെ 10 വർഷത്തിനകം ആർ എസ് എസ് നിയന്ത്രണത്തിലൂള്ള ഭരണകൂടം മാറ്റിയെടുത്തുവെന്നത് ആർക്കും ബോധ്യപ്പെടാവുന്ന കാര്യമാണ്. എന്നാൽ വർത്തമാനകാലത്തെ ഫാഷിസത്തിന്റെ ചില സൂചനകൾ  മാത്രമാണിതെന്നാണ് സി പി എമ്മിന്റെ കരട് വ്യക്തമാക്കുന്നത്.
അടിയന്തരവസ്ഥകാലത്ത് ജനസംഘത്തിന്റെയും രാഷ്ട്രീയമായി വലതുപക്ഷ സ്വഭാവം കാണിച്ച ജയപ്രകാശ് നാരായണെനെയും തിരിച്ചറിയാതെ, അവരുമായി സന്ധി ചേർന്നുള്ള ചെറുത്തുനിൽപ്പിലെ അപകടമാണ് സുന്ദരയ്യ ചൂണ്ടിക്കാട്ടിയത്. എല്ലാ പ്രതിപക്ഷ കക്ഷികളുമായി രാഷ്ട്രീയ സഹകരണം സാധ്യമല്ലെന്നായിരുന്നു സുന്ദരയ്യ ചൂണ്ടിക്കാട്ടിയ യാഥാർത്ഥ്യം.
ചരിത്രം മറ്റൊരു തരത്തിൽ ഇപ്പോൾ ദുരന്തമായോ പ്രഹസനമായോ വീണ്ടും ആവർത്തിക്കുന്നു. ക്ലാസിക്കൽ ഫാഷിസമായോ  നിയോ ഫാഷിസമായോ മോദി ഭരണകൂടം വിലയിരുത്തപ്പെടാത്തതുകൊണ്ട് ഫാഷിസത്തിനെതിരായ ഐക്യമുന്നണിയെന്ന ദിമിത്രോവ് നിലപാടുകൾ ഇവിടെ  ആവശ്യമില്ലെന്ന് ഇനി സി പി എമ്മിന് വാദിക്കാം. അടിയന്തരവസ്ഥയ്ക്കക്കെതിരെ ജനസംഘവുമായി ചേർന്നും 'ഐക്യമുന്നണി'വേണമെന്ന് പറഞ്ഞവരുടെ നിലപാടിനെ കൂടി പ്രയോജനപ്പെടുത്തി ഭീകരരൂപം ആർജ്ജിച്ച  ഹിന്ദുത്വ രാഷ്ട്രീയം തന്നെ വീണ്ടും സി പി എമ്മിന്റെ  രാഷ്ട്രീയ നിലപാടിന്റെ ഗുണഭോക്താവാകുന്നുവെന്നതാണ് ചരിത്രത്തിലെ ആവർത്തനം. ശത്രുവിനെ ലക്ഷ്യമിട്ടെന്ന് കരുതി ഉതിർക്കുന്ന വെടിയുണ്ടകൾ യഥാർത്ഥത്തിൽ ആരുടെ നേർക്കാണ് ചീറി വരുന്നത്?",left
"ഒക്ടോബർ വിപ്ലവത്തിന്റെ കാറ്റ് നിലച്ചിട്ടില്ല, ചരിത്രം അവസാനിച്ചിട്ടില്ല… ഒക്ടോബറിന്റെ ഉഷ്ണബാധയേറ്റ് സാർവ്വദേശീയ ചൂഷകവർഗ്ഗം പൊള്ളിവിറച്ച മനുഷ്യരാശിയുടെ ചരിത്രത്തിലെ ആവേശകരമായ ദിനരാത്രങ്ങൾക്ക് തുടക്കം കുറിച്ച ദിനമായിരുന്നു നവംബർ ഏഴ്. 1917 നവംബർ ഏഴിനാണ് ലെനിന്റെ നേതൃത്വത്തിൽ റഷ്യയിലെ തൊഴിലാളിവർഗ്ഗം കെരൻസ്​കി ഭരണകൂടത്തെ അട്ടിമറിച്ച് അധികാരം പിടിക്കുന്നത്. അതെ, മനുഷ്യരാശിയുടെ ചരിത്രത്തിൽ ഒരു പുതുയുഗത്തിന്, തുടക്കം കുറിക്കുകയായിരുന്നു, ഒക്ടോബർ വിപ്ലവം.
റമനോവ് രാജവംശാധിപത്യത്തിന് അന്ത്യം കുറിച്ച് റഷ്യൻ ജനത സമത്വാധിഷ്ഠിതമായൊരു സാമൂഹ്യ നിർമ്മിതിയിലേക്ക് പ്രവേശിച്ച ദിനം. സ്ലാവ് വംശമഹിമയിലധിഷ്ഠിതമായ പൗരോഹിത്യ രാജവാഴ്ച അവസാനിപ്പിക്കുകയും സ്ലാവുകളെ പോലെ ജൂതരെയും മുസ്ലിങ്ങളെയും തുല്യരായി കാണുകയും എല്ലാവിധ വിവേചനങ്ങളും അവസാനിപ്പിക്കുകയും ചെയ്ത ലെനിന്റെ നേതൃത്വത്തിലുള്ള തൊഴിലാളിവർഗ്ഗ ഭരണകൂടം നിലവിൽ വന്ന ഈ ദിനം കടന്നുപോകുന്നത് പലസ്​തീനിൽ മനുഷ്യരെ കൂട്ടക്കൊല ചെയ്യുന്ന സാമ്രാജ്യത്വ സയണിസ്റ്റ് യുദ്ധഭീകതയിലാണ്. നാറ്റോ വിപുലനത്തിനായുള്ള യു.എസ് താല്പര്യങ്ങളിൽ തുടങ്ങിയ യുക്രെയ്ൻ യുദ്ധം തുടരുന്നതിനിടയിലാണ്.
സാമ്രാജ്യത്വമെന്നാൽ യുദ്ധമാണെന്ന് തൊഴിലാളിവർഗ്ഗത്തെയും ദേശീയ വിമോചനപ്രസ്​ഥാനങ്ങളെയും പഠിപ്പിച്ച മഹാനാണ് സഖാവ് ലെനിൻ. പശ്ചിമേഷ്യൻ വിഭവങ്ങളും സമ്പത്തും വാണിജ്യപാതകളും കയ്യടക്കാനാണല്ലോ ബ്രിട്ടനും യു.എസും ഫ്രാൻസും ചേർന്ന് ഇസ്രായേലിനെ സൃഷ്ടിച്ചത്. പലസ്​തീനികളുടെ മണ്ണ് കവർന്നെടുത്തത്. ഗസയിലും ലെബനനിലും കൂട്ടക്കൊലകൾ നടത്തികൊണ്ടിരിക്കുന്നത്.
ദേശസാൽക്കരണ ഡിക്രികളിലൂടെ മൂലധനശകതികളെ തുരത്തുകയും സോഷ്യലിസ്റ്റ് ഉല്പാദനപ്രക്രിയക്ക് ആരംഭമിടുകയും ചെയ്ത യു എസ് എസ് ആർ ലോകമെമ്പാടുമുള്ള ദേശീയവിമോചനപ്രസ്​ഥാനങ്ങൾക്ക് പിന്തുണ നൽകി. ലെനിൻ സയണിസമുൾപ്പെടെ എല്ലാവിധ വംശീയരാഷ്ട്രീയത്തെയും അതിനുപിറകിലുള്ള സാമ്രാജ്യത്വതാല്പര്യങ്ങളെയും തുറന്നെതിർത്തു. പാശ്ചാത്യ മുതലാളിത്തശക്തികളുടെ തുർക്കി സുൽത്താനേറ്റിനെതിരായ നീക്കങ്ങളെ പ്രതിരോധിക്കേണ്ടത് സാർവ്വദേശീയ തൊഴിലാളിവർഗത്തിന്റെ കടമയാണെന്ന് ഉദ്ബോധിപ്പിച്ചു.
ഒന്നാം ലോകമഹായുദ്ധത്തിന്റെ സാഹചര്യങ്ങളെ കൂടി ഉപയോഗപ്പെടുത്തിയാണ് സാമ്രാജ്യത്വത്തിന്റെ ദുർബ്ബല കണ്ണിയായിരുന്ന റഷ്യയിൽ ലെനിൻ സോഷ്യലിസ്റ്റ് വിപ്ലവം വിജയത്തിലെത്തിക്കുന്നത്.
റഷ്യയിലെ കർഷകകരുടെയും തൊഴിലാളികളുടെയും ഐക്യത്തിന്റെ വർഗ്ഗബലത്തിലാണ് സാമ്രാജ്യത്വത്തിനും സാറിസ്റ്റ് സ്വേച്ഛാധിപത്യത്തിനുമെതിരായ സായുധ ജനകീയ ഉയിർത്തെഴുന്നേൽപ്പ് വളർത്തിയെടുത്തത്. വിപ്ലവത്തെ ജനങ്ങളുടെ ഉത്സവമാക്കാൻ പഠിപ്പിച്ച ലെനിൻ ബോൾഷെവിക് സംഘടനയെയും വിപ്ലവത്തിലേക്ക് ജനങ്ങളെ അണിനിരത്താനാവശ്യമായ സൈദ്ധാന്തിക രാഷ്ട്രീയാനവും ജനമനസുകളിലേക്ക് എത്തിച്ചു.
സാമ്രാജ്യത്വ വാഴ്ചയുടെയും അധികാരത്തിന്റെയും ചങ്ങലക്കണ്ണികളെ പൊട്ടിച്ച് തൊഴിലാളിവർഗ്ഗത്തിന്റെ സോവിയറ്റ് അധികാരം സ്​ഥാപിക്കുകയും സോഷ്യലിസ്റ്റ് നിർമ്മാണത്തിനുള്ള വിപ്ലവകരമായ ദേശസാൽക്കരണനടപടികൾക്ക് തുടക്കമിടുകയുമാണ് ലെനിൻ ചെയ്തത്. സ്വകാര്യസ്വത്തുടമസ്​ഥയുടെ ഏകപക്ഷീയമായ സാമൂഹ്യവൽക്കരണം കർഷകരും ചെറുകിട സ്വത്തുടമസ്​ഥരുമായ വിഭാഗങ്ങളെയും വർഗ്ഗങ്ങളെയും എതിരാക്കുമെന്നും സാർവ്വദേശീയ വലതുപക്ഷത്തിന്റെ കൈകളിൽ പ്രതിവിപ്ലവത്തിന്റെ കരുക്കളാക്കി മാറ്റുമെന്നും തിരിച്ചറിഞ്ഞതോടെ പുത്തൻ സാമ്പത്തികനയത്തിന് തുടക്കമിട്ടു.
സോഷ്യലിസം മുതലാളിത്തത്തിൽ നിന്ന് കമ്യൂണിസത്തിലേക്കുള്ള പരിവർത്തനകാലമാണെന്നും സ്വകാര്യ ഉടമസ്​ഥതയ്ക്കുകൂടി സോഷ്യലിസ്റ്റ് നിർമ്മാണത്തിന്റെ ദീർഘകാലഘട്ടത്തിൽ അനിവാര്യമായും നിലനില്പുണ്ടെന്നുമുള്ള മാർക്സിന്റെ നിരീക്ഷണങ്ങളെ ഉൾക്കൊണ്ടുകൊണ്ടാണ് പുത്തൻ സാമ്പത്തികനയത്തിന്റെ സൈദ്ധാന്തിക- രാഷ്ട്രീയ സമീപനങ്ങൾ ലെനിൻ വിശദീകരിച്ചത്.
സോവിയറ്റ് യൂണിയെൻ്റയും കിഴക്കൻ യുറോപ്പിലെ സോഷ്യലിസ്റ്റ് രാജ്യങ്ങളുടെയും തിരോധാനത്തിന് ശേഷവും ചരിത്രത്തിന്റെ അന്ത്യം പ്രഖ്യാപിച്ച മുതലാളിത്ത പ്രവാചകന്മാർക്ക് മറുപടി നൽകികൊണ്ട്, സോഷ്യലിസത്തിന്റെ അജയ്യത ഉയർത്തിപ്പിടിച്ച് അഞ്ച് രാജ്യങ്ങൾ സോഷ്യലിസ്റ്റായി എല്ലാവിധ പ്രതിസന്ധികളെയും അതിജീവിച്ച് നിലനില്ക്കുന്നുണ്ടെന്നത് ചെറിയ കാര്യമല്ല. നിലനില്ക്കുന്ന സോഷ്യലിസത്തെയും ഇടതുപക്ഷത്തെയും കാല്പനികമായൊരു ഇടതുപക്ഷത്തെ കുറിച്ചുള്ള വ്യാജ ആദർശാത്മകതയിൽ കഴിയുന്നവർ ലോകത്തെ വലതുപക്ഷയുക്തിയിൽ നിന്ന് നോക്കിക്കാണുന്നവരാണ്.
ചൈന, ക്യൂബ, വിയ്റ്റ്നാം, ലാവോസ്​, വടക്കൻ കൊറിയ എന്നീ രാജ്യങ്ങൾ യു.എസ് സാമ്രാജ്യത്വത്തിന്റെ എല്ലാവിധ കടന്നാക്രമണങ്ങളെയും ഉപരോധങ്ങളെയും നേരിട്ടത് അവരുടേതായ ദേശീയ സാഹചര്യങ്ങൾക്കനുസൃതമായ രീതിയിലാണ്. ലോകത്തിലെ 160 കോടിയോളം ജനങ്ങൾ ഉൾക്കൊള്ളുന്നതാണ് സോഷ്യലിസ്റ്റ് രാജ്യങ്ങൾ.
ശ്രീലങ്ക, നേപ്പാൾ തുടങ്ങി പല രാജ്യങ്ങളിലും പ്രദേശങ്ങളിലും കമ്യൂണിസ്റ്റ് പാർട്ടികൾ തെരഞ്ഞെടുപ്പുകളിലൂടെ അധികാരത്തിലെത്തിയിട്ടുണ്ട്. നേരിട്ടും അല്ലാതെയും ഭരണാധികാരത്തിൽ പങ്ക് വഹിക്കുന്നുണ്ട്. ലാറ്റിനമേരിക്കൻ ഭൂഖണ്ഡങ്ങളിൽ പലയിടത്തും ഇളം ചുവപ്പുരാശിയെ തഴുകി നിലനില്ക്കുന്ന സർക്കാരുകൾ ഭരണാധികാരത്തിലുണ്ട്. ഒക്ടോബർ വിപ്ലവം അഴിച്ചുവിട്ട സാമ്രാജ്യത്വത്തിനും മുതലാളിത്തത്തിനുമെതിരായ സോഷ്യലിസത്തിന്റെ കാറ്റ് നിലച്ചുപോയിട്ടില്ല. ചരിത്രമവസാനിച്ചിട്ടില്ല. മുതലാളിത്തത്തിനെതിരായ പോരാട്ടം തുടരുകയാണ്.",left
"ബാബ്‌റി മസ്ജിദിൽനിന്ന് ഷാഹി  ജുമാ മസ്ജിദിലേക്ക്; വർഗീയോന്മാദത്തിന്റെ അതേ തുടർച്ച 464വർഷത്തോളം അയോധ്യയിലെ മുസ്‍ലിംകൾ നിസ്‌കരിച്ചുപോന്ന ബാബ്‌റി മസ്ജിദ് തകർക്കപ്പെട്ടിട്ട് (Babri Masjid demolition) 32 വർഷം പിന്നിടുകയാണ്. 1980-കൾ മുതൽ ഈ ലേഖകൻ ഉൾപ്പെടെയുള്ളവർ ബാബ്‌റി മസ്ജിദിന്റെയും സംഘപരിവാറിന്റെ അയോധ്യ രാഷ്ട്രീയത്തെയും കുറിച്ച് സംസാരിക്കാനും എഴുതാനും തുടങ്ങിയതാണ്. ഇന്നിപ്പോൾ, ബാബ്‌റി മസ്ജിദ് തകർച്ചയുടെ മൂന്ന് ദശകം പിന്നിടുമ്പോൾ മസ്ജിദ് ധ്വംസനത്തിന്റെ ഉന്മാദം പിടിപെട്ടവർ രാജ്യമെമ്പാടും അഴിഞ്ഞാടുന്നതാണ് കണ്ടുകൊണ്ടിരിക്കുന്നത്.
നീതിപീഠവും സർക്കാർ സംവിധാനങ്ങളും നിയമപാലകരും അപരമത വിദ്വേഷത്തിന്റെ ഉന്മാദം പിടിപെട്ട കാവിപ്പടക്കൊപ്പം ചേർന്ന് പ്രതിഷേധിക്കുന്നവർക്കെതിരെ വെടിയുണ്ടകളുതിർക്കുന്ന ദാരുണ സ്ഥിതിവിശേഷമാണുള്ളത്.
നവംബർ 24-ാം തിയ്യതി ഉത്തർപ്രദേശിലെ സംഭലിൽ (Sambhal Shahi Jama Masjid) പ്രതിഷേധിച്ചവരെ വെടിവെച്ചുകൊന്നുകൊണ്ടാണ് പോലീസ് സർവ്വേ നടപടികൾക്ക് സംരക്ഷണം കൊടുത്തത്. അജ്മീർ ദർഗയിലും ഡൽഹി ജുമാമസ്ജിദിലും തർക്കവും അവകാശവാദവും ഉന്നയിച്ച് ന്യൂനപക്ഷ ആരാധനാലയങ്ങളുടെ തകർക്കലുകൾക്ക് ഇറങ്ങിത്തിരിച്ചിരിക്കുകയാണ് സംഘപരിവാർ. അതിന്റെ വിശദാംശങ്ങളിലേക്ക് പോകുന്നതിനുമുമ്പ് ഇന്ത്യയിൽ ആരാധനാലയ തർക്കങ്ങളിലൂടെ ഹൈന്ദവധ്രുവീകരണത്തിന്റെയും വർഗീയതയുടെയും രാഷ്ട്രീയ അജണ്ട രൂപപ്പെട്ടുവന്ന പശ്ചാത്തലത്തെ സൂചിപ്പിച്ചുപോകേണ്ടതുണ്ട്.
നെഹ്റുവിന്റേതല്ലാതായ ഇന്ത്യ
1981-ലെ ഐ.എം.എഫ് വായ്പയെത്തുടർന്നാണ് ഇന്ത്യയിൽ നവലിബറൽ സാമ്പത്തിക പരിഷ്‌കാരങ്ങൾക്ക് തുടക്കം കുറിച്ചത്. വിഖ്യാതമായ നെഹ്‌റുവിയൻ വികസനപാത കയ്യൊഴിച്ചുകൊണ്ടുള്ള കമ്പോളോന്മുഖവും എല്ലാവിധ ക്ഷേമപദ്ധതികളെയും സേവനമേഖലകളെയും കയ്യൊഴിക്കുന്നതുമായ ഘടനാപരമായ ക്രമീകരണങ്ങൾക്കാണ് ഇന്ദിരാഗാന്ധി സർക്കാർ മുതിർന്നത്. അതിനെതിരായി ഉയർന്നുവന്ന പ്രതിഷേധങ്ങളെയും ബഹുജന മുന്നേറ്റങ്ങളെയും വഴിതിരിച്ചുവിടുകയെന്ന ലക്ഷ്യത്തോടുകൂടിയാണ് ആരാധനാലയ തർക്കത്തെ മുൻനിർത്തിയുള്ള കടുത്ത വർഗീയവൽക്കരണ നീക്കങ്ങൾ ഇന്ത്യൻ സമൂഹത്തിൽ തീവ്രഗതിയാർജ്ജിക്കുന്നത്.
ഇതോടൊപ്പം, സാമൂഹ്യനീതിയുടേതായ രാഷ്ട്രീയ നിലപാടുകൾ ദേശീയ രാഷ്ട്രീയത്തിൽ ശക്തമായി രൂപപ്പെട്ട സാഹചര്യവും ഇന്ത്യൻ ഭരണവർഗങ്ങളെ കടുത്ത ഹിന്ദുത്വവൽക്കരണ നീക്കങ്ങൾക്ക് പ്രേരകമായി. ഈയൊരു സാഹചര്യത്തിലാണ് വിശ്വഹിന്ദുപരിഷത്തിന്റെ (Vishva Hindu Parishad- VHP) ലോകസമ്മേളനം വാഷിംഗ്ടണിൽ നടക്കുന്നത്. സോവിയറ്റ് യൂണിയന്റെയും സോഷ്യലിസ്റ്റ് ബ്ലോക്കിന്റെയും അതോട് ചേർന്നുനിൽക്കുന്ന സ്വതന്ത്ര വിദേശനയത്തെ മുറുകെപ്പിടിക്കുന്ന രാഷ്ട്രങ്ങളുടെയും ദേശീയ വിമോചനശക്തികളുടെയും പക്ഷം ചേർന്ന നെഹ്‌റുവിന്റെ ഇന്ത്യയെ വർഗീയവൽക്കരിച്ച് ശിഥിലീകരിക്കുകയെന്ന യു.എസ് സാമ്രാജ്യത്വ താൽപര്യങ്ങളും ചേർന്നാണ് ബാബ്‌റി മസ്ജിദ് തർക്കം ഉയർത്തിക്കൊണ്ടുവന്നത്.
വി.എച്ച്.പിയുടെ വാഷിങ്ടൺ സമ്മേളനം
വി.എച്ച്.പിയുടെ വാഷിംഗ്ടൺ സമ്മേളനത്തിൽവെച്ചാണ്, ഇന്ത്യയിൽ 3000 ഹൈന്ദവ ആരാധനാലയങ്ങൾ മുസ്‍ലിംകൾ ചരിത്രത്തിന്റെ പല ഘട്ടങ്ങളിലായി കയ്യടക്കിയിട്ടുണ്ടെന്നും അത് തിരിച്ചുപിടിക്കണമെന്നുമുള്ള അജണ്ട തയ്യാറാക്കപ്പെടുന്നത്. മധ്യകാലഘട്ടത്തെ രക്തപങ്കിലമാക്കിയ കുരിശുയുദ്ധങ്ങൾക്ക് സമാനമായ ആരാധനാലയ തർക്കങ്ങളുടെ ഉന്മാദങ്ങളിലേക്ക് ഇന്ത്യൻ സമൂഹത്തെ തള്ളിവിടാനുള്ള ആസൂത്രിത നീക്കമായിരുന്നു ഇത്. സി.ഐ.എ വിദഗ്ധന്മാരും പെന്റഗണിന്റെയും യു.എസ് സ്റ്റേറ്റ് ഡിപ്പാർട്ടുമെന്റിന്റെയും ഉന്നതരും ഉൾക്കൊള്ളുന്ന ‘കാർണഗി എൻഡോവ്‌മെന്റ് ഫോർ ഇന്റർനാഷണൽ പീസ്’ (The Carnegie Endowment for International Peace- CEIP) എന്ന അമേരിക്കൻ കോർപ്പറേറ്റ് ഫൗണ്ടേഷനാണ് തർക്കപ്രശ്‌നമാക്കി ഉയർത്താനുള്ള മൂവായിരത്തോളം ആരാധനാലയങ്ങളുടെ പട്ടിക തയ്യാറാക്കിയത്.
വി.എച്ച്.പിയുടെ വാഷിംഗ്ടൺ സമ്മേളനത്തിലെ മുഖ്യപ്രമേയമായി വന്നത് ബാബ്‌റി മസ്ജിദ് തൊട്ടുള്ള ആരാധനാലയതർക്കങ്ങളിലൂടെ ഇന്ത്യൻ സമൂഹത്തിന്റെ സെക്യുലർ ഘടനയെ തകർക്കണമെന്നും ഒരു സ്വതന്ത്ര പരമാധികാര റിപ്പബ്ലിക് എന്ന നിലയിലുള്ള അതിന്റെ അസ്ഥിത്വത്തെ അസ്ഥിരീകരിക്കണമെന്നുമായിരുന്നു. അതുവഴിയേ ഹിന്ദുരാഷ്ട്ര സാക്ഷാത്കാരത്തിന്റെ വഴിയിലേക്ക് തിരിയാൻ കഴിയൂവെന്നാണ് സംഘപരിവാർ ചിന്തിച്ചത്. അതിന് കഴിയുന്ന രീതിയിൽ മിലിറ്റന്റ് ഹിന്ദുയിസത്തെ സാമൂഹ്യജീവിതത്തിന്റെ എല്ലാ മണ്ഡലങ്ങളിലും വളർത്തിയെടുക്കണമെന്ന ലക്ഷ്യത്തോടെയാണ് മുൻ സൈനികോദ്യോഗസ്ഥരെ വിശ്വഹിന്ദുപരിഷത്തിന്റെ ഭാരവാഹികളാക്കാനുള്ള തീരുമാനമുണ്ടായത്. ഈയൊരു സാഹചര്യത്തിലാണ് വാഷിംഗ്ടൺ സമ്മേളനം അശോക് സിംഘാളിനെ വി.എച്ച്.പി തലവനാക്കിയത്.
നാനാത്വത്തിൽ ഏകത്വമെന്ന ഇന്ത്യയുടെ ഐക്യത്തിന്റെയും ഇന്ത്യൻ രാഷ്ട്രഘടനയുടെ ശക്തിസ്വഭാവമായ മതനിരപേക്ഷതയുടെയും ശവക്കുഴി തീർക്കുന്ന രാഷ്ട്രീയ അജണ്ടയുടെ ഭാഗമായിട്ടാണ് ഹിന്ദുത്വവാദികൾ ആരാധനാലയതർക്കങ്ങൾ ഉയർത്തിക്കൊണ്ടുവന്നത്. ഇത് ഇന്ത്യൻ ഭരണവർഗങ്ങളുടെ സവർണഹൈന്ദവ താൽപര്യങ്ങളിലധിഷ്ഠിതമായ രാഷ്ട്രീയ അജണ്ടയായിരുന്നുവെന്ന് കാണാതെ പോകരുത്. ജനാധിപത്യത്തിന്റെയും മതനിരപേക്ഷതയുടെയും മൂടുപടമണിഞ്ഞ് ഇന്ത്യൻ ഭരണകൂടത്തിന്റെ ഹിന്ദുത്വപക്ഷപാതിത്വവും ആഗോള ഫൈനാൻസ് മൂലധനത്തിന്റെ അധിനിവേശ മോഹങ്ങളും ചേർന്നാണ് ബാബ്‌റി മസ്ജിദ് തർക്കമാക്കി തകർക്കുന്നതും രാജ്യത്തെ വർഗീയ ധ്രുവീകരണത്തിന്റെ തീരങ്ങളിലേക്ക് തള്ളുന്നതും.
ബാബ്‌റി മസ്ജിദ് തകർത്തതിന് സമാനമായി മറ്റൊരു സംഭവവും ഒരുപക്ഷെ ഇന്ത്യയിലെന്നല്ല ലോകത്തൊരിടത്തും കാണാൻ കഴിയില്ല. ഭരണകൂട സംവിധാനങ്ങളാകെ കർസേവകർക്കൊപ്പം നിൽക്കുകയായിരുന്നു. 1992 ഡിസംബർ 6-ന് അയോധ്യയിൽ കാവിഭീകരത അഴിഞ്ഞാടിയപ്പോൾ നമ്മുടെ നീതിന്യായ സംവിധാനവും ഭരണനിർവ്വഹണോപാധികളും നിയമനിർമ്മാണ സഭകളും അതിന്റെ പ്രഖ്യാപിതമായ എല്ലാ മൂല്യങ്ങളെയും ഉല്ലംഘിച്ചുകൊണ്ട് നിസ്സംഗമായി നോക്കിനിൽക്കുകയായിരുന്നു. സമകാലീന ചരിത്രത്തിലെ ഏറ്റവും അപരാധപൂർണമായ നിസ്സംഗതയും ഒത്തുകളിയുമാണ് ബാബ്‌റി മസ്ജിദിന്റെ കാര്യത്തിൽ ഇന്ത്യൻ ഭരണകൂടത്തിന്റെ ഭാഗത്തുനിന്നുമുണ്ടായത്.
ബി.ജെ.പി നേതാവ് അദ്വാനി 1991 ജനുവരിയിൽ അമേരിക്ക സന്ദർശിച്ചപ്പോൾ കാർണഗി എൻഡോവ്‌മെന്റ് ഫോർ ഇന്റർനാഷണൽ പീസിന്റെ ഉന്നതരുമായി നാല് മണിക്കൂറാണ് ‘അടഞ്ഞ വാതിൽ ചർച്ച’ നടത്തിയത്. അമേരിക്കയിലെ പ്രമുഖ സൈനിക വിദഗ്ധർ, നയരൂപവത്കരണ വിദഗ്ധർ, പത്രപ്രവർത്തകർ, ബഹുരാഷ്ട്രകുത്തകകളുടെ ഡയറക്ടർമാർ, വൈറ്റ്ഹൗസിലെ പ്രമുഖ ഉദ്യോഗസ്ഥർ തുടങ്ങിയവരും സി.ഐ.എയുടെ ചിന്താസംഭരണികളുമാണ് അദ്വാനിയുമായി ചർച്ച നടത്തിയത്. റാവുവിന്റെ പരിഷ്‌കാരങ്ങളെ അമേരിക്ക അഭിലഷിക്കുന്ന രീതിയിൽ നടപ്പാക്കാൻ പ്രതിബദ്ധതയും ഇച്ഛാശക്തിയും തങ്ങൾക്കുണ്ടെന്നാണ് അദ്വാനി ഈ അമേരിക്കൻ വിദഗ്ദധരുമായുള്ള ചർച്ചകൾക്കുശേഷം വ്യക്തമാക്കിയത്.
ബാബറി മസ്ജിദ് തകർക്കുന്നതിന്റെ ഓരോ ഘട്ടവും തീരുമാനിച്ചത് സി.ഐ.എ വിദഗ്ധന്മാരും കാർണഗിയിലെ ഉദ്യോസ്ഥരുമായിരുന്നു. 1992 ഡിസംബർ 6-ന് ബാബറി മസ്ജിദ് തകർക്കുന്നതിനും മാസങ്ങൾക്കുമുമ്പുതന്നെ കാർണഗിയിലെ ഇന്ത്യൻ കാര്യങ്ങൾക്ക് വേണ്ടിയുള്ള വിദഗ്ധൻ ഡോ. ക്രിസ്ബർഗ് ഇന്ത്യയിലെത്തി. ഒരു റിസർച്ച് സ്‌കോളറുടെ വിസയിലെത്തിയ അദ്ദേഹം സംഘപരിവാർ സംഘടനകളുടെ ഒറ്റക്കും സംയുക്തവുമായുള്ള നിരവധി യോഗങ്ങളിൽ പങ്കെടുത്തതായി ദേശീയ രഹസ്യാന്വേഷണ ഏജൻസികൾ വെളിപ്പെടുത്തിയിട്ടുണ്ട്. ബാബറി മസ്ജിദ് തകർച്ചയെതുടർന്നുണ്ടായ വിക്ഷുബ്ധ രാഷ്ട്രീയ സാഹചര്യം സംഘപരിവാറിനകത്തും പടലപ്പിണക്കം സൃഷ്ടിച്ചു. യു.പി മുഖ്യമന്ത്രിയായിരുന്ന കല്ല്യാൺസിംഗിന്റെ പ്രൈവറ്റ് സെക്രട്ടറി നൃപേന്ദ്രമിശ്ര സി.ഐ.എ ഏജന്റാണെന്ന ആരോപണം സംഘപരിവാർ കേന്ദ്രങ്ങളിൽ തന്നെ വിഭ്രാന്തി സൃഷ്ടിച്ചു.
ഉന്നത സി.ഐ.എ ഉദ്യോഗസ്ഥരുമായി നൃപേന്ദ്ര മിശ്ര നടത്തിയ കൂടിക്കാഴ്ചകളെ സംബന്ധിച്ച റിപ്പോർട്ടുകൾ ചില മാധ്യമങ്ങൾ കൃത്യമായ തെളിവുകളോടെ പുറത്തുകൊണ്ടുവന്നു. ഇയാൾ രഹസ്യകേന്ദ്രങ്ങളിൽവെച്ച് സി.ഐ.എയുമായി നടത്തിയ ഗൂഢാലോചനകളും ഡിസംബർ 6-ന് മുമ്പ് തന്നെ ഭരണസംവിധാനം ഉപയോഗിച്ച് പള്ളി പൊളിക്കാനുള്ള തയ്യാറെടുപ്പുകൾ നടത്തിയതും പുറത്തുവന്നു. ഇതോടെ മുഖം രക്ഷിക്കാനായി പ്രൈവറ്റ് സെക്രട്ടറി സ്ഥാനത്തുനിന്ന് നൃപേന്ദ്ര മിശ്രയെ കല്ല്യാൺസിംഗിന് ഒഴിവാക്കേണ്ടിവന്നു. ഇതെല്ലാം സംഘപരിവാറിനു പിറകിൽനിന്ന് സി.ഐ.എയും അമേരിക്കൻ ഏജൻസികളും ഇന്ത്യയെ അസ്ഥിരീകരിക്കാൻ നടത്തിയ നികൃഷ്ടമായ ഗൂഢാലോചനകളെയാണ് അനാവരണം ചെയ്തത്.
ഇന്ത്യൻ മതേതരത്വത്തിന്റെ കുംഭഗോപുരങ്ങളെ തകർത്ത് വർഗീയ കലാപങ്ങളുടെ അഗാധതകളിലേക്ക് രാജ്യത്തെ തള്ളിവിടാനുള്ള കുടില പദ്ധതികളാണ് ബാബ്‌റി മസ്ജിദ് തകർക്കുന്നതിലൂടെ കാവിഭീകരർ വഴി അമേരിക്കൻ സാമ്രാജ്യത്വ കേന്ദ്രങ്ങൾ പ്രയോഗിച്ചുനോക്കിയത്. ഇന്ത്യയെ ശിഥിലീകരിക്കുന്ന സാമ്രാജ്യത്വ അജണ്ടയുടെ വിധ്വംസകമായ പ്രയോഗവഴികളിലാണ് ചരിത്രപ്രസിദ്ധമായ ബാബ്‌റി മസ്ജിദ് തകർക്കപ്പെട്ടതെന്ന് വർത്തമാന ഭീകരതയുടെ അടിവേരുകൾ തേടുന്ന എല്ലാവരും തിരിച്ചറിയേണ്ടതുണ്ട്.
എല്ലാവിധ ഭീകരവാദങ്ങളും അമേരിക്കൻ സാമ്രാജ്യത്വത്തിന്റെ ലോകമേധാവിത്വവും അതിജീവനവും ലക്ഷ്യംവെക്കുന്ന മനുഷ്യത്വവിരുദ്ധമായ മൂലധന താൽപര്യങ്ങളെ അതിന്റെ ഗർഭത്തിലൊളിപ്പിച്ചിട്ടുണ്ടെന്ന കാര്യം ലളിതയുക്തികളിൽ അഭിരമിക്കുന്ന മാധ്യമപ്രഭുക്കന്മാരും ഉത്തരാധുനിക പണ്ഡിതന്മാരും മറച്ചുപിടിക്കുകയാണ്. ഭീകരതക്കും വർഗീയ ഫാഷിസത്തിനുമെതിരായ പ്രതിരോധങ്ങൾ സാമ്രാജ്യത്വ മൂലധനാധിപത്യത്തെ നിരാകരിക്കുന്ന സമീപനങ്ങളിൽ നിന്ന് ഒരിക്കലും ഫലപ്രദമാകില്ലെന്നതാണ് മതേതര ജനാധിപത്യ ശക്തികൾ തിരിച്ചറിയേണ്ടത്.
സംഭലിൽ സംഭവിച്ചത്
ബാബ്‌റി മസ്ജിദിനു പിറകെ കാശിയിലെ ജ്ഞാൻവ്യാപി മസ്ജിദും മഥുരയിലെ ഈദ്ഗാഹ് മസ്ജിദുമെല്ലാം വിവാദപ്രശ്നങ്ങളാക്കി മാറ്റി തകർക്കാനുള്ള നീക്കങ്ങളാണ് സംഘപരിവാറിന്റെ ഭാഗത്തുനിന്നുണ്ടായത്. ഇപ്പോൾ സംഭലിൽ നൂറ്റാണ്ടുകൾ പഴക്കമുള്ള ഷാഹി ജുമാമസ്ജിദ്, ക്ഷേത്രം തകർത്ത് സ്ഥാപിച്ചതാണെന്ന വാദവുമായിട്ടാണ് കാവിപ്പടയും അവരുടെ യു.പി സർക്കാരും കടന്നാക്രമണം ആരംഭിച്ചിരിക്കുന്നത്. സംരക്ഷിത സ്മാരകമായ മസ്ജിദ് മുമ്പ് ക്ഷേത്രമായിരുന്നുവെന്നും സംഘപരിവാറുകാരുടെ ഹരജി പരിഗണിച്ച് സംഭലിലെ സിവിൽ കോടതിയാണ് അവിടെ സർവ്വേക്ക് ഉത്തരവിട്ടത്.
വിചിത്രമായ കാര്യം, കോടതി ഈ കാര്യത്തിൽ കാണിച്ച അത്ഭുതപ്പെടുത്തുന്ന തിടുക്കമാണ്. ഹരജി ഫയൽ ചെയ്ത അന്നുതന്നെ അഭിഭാഷകൻ രമേഷ് രാഘവനെ അഡ്വക്കറ്റ് കമീഷനായി നിയമിച്ചു. 29-നകം റിപ്പോർട്ട് നൽകാനും നിർദ്ദേശിച്ചു. അതുകഴിഞ്ഞ് മണിക്കൂറുകൾക്കകം സർവ്വേ ആരംഭിച്ചു. നവംബർ 24 ഞായറാഴ്ച വൻപോലീസ് സന്നാഹത്തോടെ വീണ്ടും സർവ്വേ നടത്താൻ എത്തിയപ്പോഴായിരുന്നു പ്രദേശത്തെ ന്യൂനപക്ഷ മതവിശ്വാസികളുടെ പ്രതിഷേധം ഉയർന്നത്. പോലീസ് പള്ളിക്കകത്തേക്ക് കയറുന്നത് വിശ്വാസികൾ ചോദ്യം ചെയ്തതോടെയാണ് സംഘർഷം ഉണ്ടാകുന്നത്. സർവ്വേസംഘത്തോടൊപ്പം അവിടെയെത്തിയ കാവിപ്പടയാണ് വിശ്വാസികളെ തടയാനും സംഘർഷമുണ്ടാക്കാനും ശ്രമിച്ചത്. പ്രതിഷേധം അവഗണിച്ച് സർവ്വേ നടത്തുന്നത് തടയാൻ ശ്രമിച്ച വിശ്വാസികൾക്കുനേരെ പോലീസ് വെടിവെക്കുകയായിരുന്നു. അതിലാണ് അഞ്ചു പേർ കൊല്ലപ്പെട്ടത്. രാജ്യത്തെ ന്യൂനപക്ഷ ആരാധനാലയങ്ങൾ ഭരണകൂടത്തിന്റെയും ആൾക്കൂട്ട ഭീകരതയുടെയും കടന്നാക്രമണങ്ങളിൽ സുരക്ഷിതമായിരിക്കില്ല എന്നാണ് സംഭൽ നൽകുന്ന സൂചന.
1958-ലെ നിയമപ്രകാരം പുരാതന സ്മാരകമായി സംരക്ഷിക്കപ്പെട്ട പള്ളിയാണ് ഷാഹി ജുമാമസ്ജിദ്. എന്നാൽ ആർ.എസ്.എസുകാരുടെ വാദം കൽക്കി പ്രതിഷ്ഠയുള്ള ശ്രീ ഹരിഹർ ക്ഷേത്രം തകർത്ത് മുഗൾ ചക്രവർത്തി ബാബർ എ.ഡി 1527-28 കാലത്ത് നിർമ്മിച്ചതാണ് ഷാഹി ജുമാമസ്ജിദ് എന്നാണ്. ചരിത്രത്തിന്റെ ഒരടിസ്ഥാനവുമില്ലാത്ത ആരോപണം ഉന്നയിച്ച് കോടതിയെപ്പോലും കൂട്ടുപിടിച്ച് രാജ്യത്തെ ന്യൂനപക്ഷ ആരാധനാലയങ്ങൾ തകർക്കുകയെന്ന സംഘപരിവാറിന്റെ കുടിലബുദ്ധിയാണ് ഷാഹി ജുമാമസ്ജിദ് തർക്കം. ബാബ്‌റിമസ്ജിദ് എന്ന പോലെ രാജ്യത്തെ ന്യൂനപക്ഷ ആരാധനാലയങ്ങളെയെല്ലാം തർക്കപ്രശ്‌നമാക്കാനും തകർക്കാനുമുള്ള ആസൂത്രിത നീക്കമാണിത്.",left
"എഎപി എംഎൽഎ ഗുർപ്രീത് ഗോഗിയെ വീട്ടിനുള്ളിൽ വെടിയേറ്റ് മരിച്ച നിലയിൽ കണ്ടെത്തി -           - ദില്ലി:എഎപി എംഎൽഎ ഗുർപ്രീത് ഗോഗിയെ വെടിയേറ്റ് മരിച്ച നിലയിൽ കണ്ടെത്തി. ലുധിയാന എംഎൽഎയാണ്. ഇന്നലെ അർധരാത്രിയോടെയാണ് സംഭവം. എംഎൽഎയെ വീട്ടിനുള്ളിലാണ് വെടിയേറ്റ നിലയിൽ കണ്ടത്. അതേസമയം, സ്വയം വെടി വെച്ചതാണെന്നാണ് നിഗമനം. മൃതദേഹം ആശുപത്രിയിലേക്ക് മാറ്റി.

വിഴിഞ്ഞം തുറമുഖത്തിന്റെ പേരിൽ ഓഫിസ്, ലെറ്റർ പാഡ്, സീൽ, നിരവധി പേരിൽ നിന്ന് പണം തട്ടിയ യുവാവ് അറസ്റ്റിൽ

://../?=188",right
"നെയ്മറിന്‍റെ 55 കോടിയുടെ വീട് ബ്രസീലിന്‍റെ സൂപ്പര്‍‌ താരം നെയ്മറിന്‍റെ വീട് കണ്ടാല്‍‌ ആരുമൊന്ന് ഞെട്ടും. വിശാലമായൊരു എസ്റ്റേറ്റിന് നടുവില്‍ പരന്നുകിടക്കുകയാണ് നെയ്മറിന്‍റെ 55 കോടി രൂപ വിലമതിക്കുന്ന സ്വപ്നഭവനം.

എല്ലാവിധ സൌകര്യങ്ങളുമുള്ള കൊട്ടാരസമാനമായ ആധുനിക വീടാണിത്. ബ്രസീലിലെ റിയോ ഡി ജനീറോയില്‍ നിന്ന് അല്‍പം അകലെ പോര്‍ട്ടോബെല്ലോയിലാണ് ഈ വീട്.

6,265 സ്ക്വയര്‍ മീറ്റര്‍ വിസ്തൃതിയില്‍ വിശാലമായി പരന്നുകിടക്കുകയാണ് ബ്രസീല്‍ സൂപ്പര്‍താരത്തിന്‍റെ റിയോ ഡി ജനീറോയിലെ ഈ ആഢംബര വീട്.

ഫുട്ബോള്‍ രാജാവിന്‍റെ പുതിയ വീട്ടിലെ പ്രധാന ആകര്‍ഷണം ടെന്നിസ് കോര്‍ട്ടാണ്. ആറ് സ്യൂട്ട് റൂമുകളുള്ള വീട്ടില്‍ സ്വിമ്മിംഗ് പൂള്‍, ഹെലിപാഡ് തുടങ്ങിയ സൌകര്യങ്ങളുമുണ്ട്.",right
"ആംബുലന്‍സിന് വഴിമുടക്കിയത് ഡോക്ടര്‍; പിഴ ഈടാക്കി; കേസ്|    | കണ്ണൂര്‍ എരഞ്ഞോളിയില്‍ ആംബുലന്‍സിന് വഴി മുടക്കിയത് ഡോക്ടറെന്ന് കണ്ടെത്തല്‍. പിണറായി സ്വദേശിയായ ഡോക്ടര്‍ രാഹുല്‍ രാജാണ് ആംബുലന്‍സിന് മാര്‍ഗതടസം സൃഷ്ടിച്ചത്. ആംബുലന്‍സ് ഡ്രൈവറുടെ പരാതിയില്‍ കതിരൂര്‍ പൊലീസ് കേസെടുത്തു. ഡോക്ടറില്‍ നിന്നും 5000 രൂപ പിഴയും ഈടാക്കി. രാഹുല്‍രാജിന്‍റെ നിരുത്തരവാദപരമായ പ്രവര്‍ത്തിയെ തുടര്‍ന്ന് ഗുരുതരാവസ്ഥയിലുള്ള രോഗിക്ക് ജീവന്‍ നഷ്ടമായിരുന്നു. ഹൃദയാഘാതത്തെ തുടര്‍ന്ന് ആശുപത്രിയിലേക്ക് കൊണ്ടുപോയ മട്ടന്നൂര്‍ സ്വദേശി റുഖിയയാണ് മരിച്ചത്.

ഇന്നലെ വൈകുന്നേരം അഞ്ചുമണിയോടെയായിരുന്നു സംഭവം. റുഖിയയ്ക്ക് സിപിആര്‍ കൊടുത്തുകൊണ്ടാണ് ആംബുലന്‍സ് ആശുപത്രിയിലേക്ക് കുതിച്ചത്. ഇതിനിടെ മട്ടന്നൂര്‍– തലശ്ശേരി പാതയില്‍ നായനാര്‍ റോഡില്‍ വച്ചാണ് രാഹുല്‍ രാജിന്‍റെ കാര്‍ ആംബുലന്‍സിന് മുന്നിലായത്. ആംബുലന്‍സ് ഹോണ്‍ മുഴക്കിയെങ്കിലും രാഹുല്‍ കാര്‍ ഒതുക്കി നല്‍കാന്‍ തയ്യാറായിരുന്നില്ല.",neutral
"അഭിമാനപൂര്‍വം അഞ്ചാം വര്‍ഷത്തിലേക്ക് ഇന്ത്യയുടെയും ലോകത്തിന്റെയും മുമ്പില്‍ അത്ഭുതകരമായ ഒട്ടേറെ മാതൃകകള്‍ സൃഷ്ടിച്ച കേരളം ഇന്ന് പുതിയൊരു ചരിത്രം കൂടിയെഴുതുകയാണ്. 2021ല്‍ തുടര്‍ഭരണം നേടിയ സംസ്ഥാനത്തെ ഇടതുപക്ഷ തുടര്‍സര്‍ക്കാര്‍ അഞ്ചാം വര്‍ഷത്തിലേക്ക് പ്രവേശിക്കുകയാണിന്ന്. ഇന്ന് മുതല്‍ മേയ് 30 വരെ വിപുലമായ പരിപാടികളോടെയാണ് സര്‍ക്കാരിന്റെ നാലാം വാർഷികാഘോഷ പരിപാടികൾ സംഘടിപ്പിക്കുന്നത്. സംസ്ഥാനത്തെ സാമ്പത്തികമായി ഞെരിക്കുന്ന കേന്ദ്ര സര്‍ക്കാര്‍ നിലപാടുകളെയും അതിന് ചൂട്ട് പിടിക്കുന്ന സംസ്ഥാനത്തെ പ്രതിപക്ഷമായ യുഡിഎഫിന്റെ നയങ്ങളെയും വെല്ലുവിളിച്ചാണ് എല്‍ഡിഎഫ് സര്‍ക്കാര്‍ കഴിഞ്ഞ ഒമ്പതുവര്‍ഷവും വികസന — ക്ഷേമപ്രവര്‍ത്തനങ്ങള്‍ ഏറ്റെടുത്ത് നടപ്പാക്കിയത്. ദുരന്തമുഖങ്ങളില്‍ ജനങ്ങളെ ചേര്‍ത്തുപിടിച്ചും വിഭാഗീയ പ്രവണതകളില്‍ നിന്ന് രക്ഷാകവചമൊരുക്കിയും ജനകീയമായി നിലനിന്നുകൊണ്ടുതന്നെയാണ് കേന്ദ്ര സര്‍ക്കാരിന്റെയും ആഗോള ഏജന്‍സികളുടെയും വിലയിരുത്തലുകളില്‍ വികസന — സാമൂഹിക മേഖലകളില്‍ രാജ്യത്ത് ഒന്നാംസ്ഥാനത്ത് കേരളത്തെ എത്തിക്കാന്‍ ഇടതുസര്‍ക്കാരിന് കഴിഞ്ഞത്. കേരളം കണ്ട ഏറ്റവും വലിയ ഉരുള്‍പൊട്ടലുണ്ടായ വയനാട് ചൂരല്‍മലയിലെ ദുരിതബാധിതരെ അവഗണിക്കുകയും അപഹസിക്കുകയും ചെയ്ത കേന്ദ്ര സര്‍ക്കാരിന്റെ നിലപാടുകളെ വെല്ലുവിളിച്ചുകൊണ്ട്, ജീവിതവും ജീവനോപാധികളും നഷ്ടപ്പെട്ടവര്‍ക്ക് തണലാകാന്‍ ടൗണ്‍ഷിപ്പിന് തറക്കല്ലിടാന്‍ കഴിഞ്ഞതിന്റെ ആത്മവിശ്വാസത്തിലാണ് വാര്‍ഷികാഘോഷങ്ങള്‍ക്ക് തുടക്കമാകുന്നത്.

കേരളത്തില്‍ ഒന്നും നടക്കില്ലെന്ന പ്രചരണത്തിന് 2016 മുതല്‍ മാറ്റമുണ്ടായി. സംസ്ഥാനം വ്യവസായ നിക്ഷേപ സൗഹൃദമല്ലെന്ന ആക്ഷേപവും മാറി. സ്റ്റാര്‍ട്ടപ്പുകളുടെ കാര്യത്തില്‍ വന്‍ നേട്ടമാണിവിടെയുണ്ടായത്. സ്റ്റാര്‍ട്ടപ്പുകളുടെ എണ്ണം 300ല്‍ നിന്ന് ആറായിരത്തിലധികമായതോടെ തൊഴിലവസരങ്ങളും ക്രമാനുഗതമായി വര്‍ധിച്ചു. ഒരു ലക്ഷത്തിലധികം സംരംഭങ്ങള്‍ ആരംഭിച്ചത് വനിതകളാണെന്ന സവിശേഷതയുമുണ്ട്. ഐടി രംഗത്ത് 90,000 കോടി രൂപയുടെ കയറ്റുമതിയാണുണ്ടായത്. ദേശീയപാതാ വികസനം, ഗെയ്ല്‍ പൈപ്പ്‌ലൈന്‍ പദ്ധതി എന്നിവ നടപ്പായി. 2028ല്‍ വിഴിഞ്ഞം തുറമുഖം പൂര്‍ണമായി യാഥാര്‍ത്ഥ്യമാക്കാനുള്ള ഒരുക്കത്തിലാണ്. വെന്റിലേറ്ററിലായിരുന്ന ആരോഗ്യരംഗത്തെ ആര്‍ദ്രം മിഷനിലൂടെ ഇടതുപക്ഷ സര്‍ക്കാര്‍  മാറ്റിയെടുത്തു. ആരോഗ്യരംഗത്തെ ബജറ്റ് വിഹിതം മൂന്നിരട്ടിയായി ഉയര്‍ത്തി. ആരോഗ്യ — വിഭ്യാഭ്യാസ രംഗങ്ങളില്‍ തുടര്‍ച്ചയായി രാജ്യത്ത് ഒന്നാം സ്ഥാനത്താണിപ്പോള്‍ സംസ്ഥാനം. ഉന്നത വിദ്യാഭ്യാസമേഖലയില്‍ മികവിന്റെ ഹബ്ബായി കേരളം മാറി. തളര്‍ന്നു കിടക്കുകയായിരുന്ന കാര്‍ഷിക മേഖലയില്‍ പുത്തനുണര്‍വുണ്ടാക്കി. നെല്‍ക്കൃഷി രണ്ടര ലക്ഷം ഹെക്ടറിലേക്ക് വ്യാപിപ്പിക്കാനും യുവാക്കളെ കാര്‍ഷിക രംഗത്തേക്ക് ആകര്‍ഷിക്കാനും കഴിഞ്ഞു. നാളികേരത്തിന്റെ താങ്ങുവില വര്‍ധിപ്പിച്ചു. റബ്ബര്‍ കര്‍ഷകര്‍ക്കുള്ള തുക 600 കോടിയായി ഉയര്‍ത്തി. ക്ഷീരമേഖലയിലും മികച്ച ഇടപെടല്‍ എല്‍ഡിഎഫ് സര്‍ക്കാര്‍ നടപ്പിലാക്കുന്നു. സംസ്ഥാനത്ത് 63 ലക്ഷം പേര്‍ക്കാണ് സാമൂഹ്യ പെന്‍ഷന്‍ നല്‍കുന്നത്. യുഡിഎഫ് ഭരണകാലത്ത് നല്‍കിയിരുന്ന 600 രൂപയില്‍ നിന്ന് 1600 രൂപയായി പെന്‍ഷന്‍ വര്‍ധിപ്പിച്ചു. ലെെഫ് മിഷന്‍ പദ്ധതിയിലൂടെ പാവപ്പെട്ടവര്‍ക്കായി നാലര ലക്ഷത്തിലധികം വീടുകള്‍ നിര്‍മ്മിച്ചു നല്‍കി. ഫിഷറീസ് മേഖലയിലും 12,400ലേറ വീടുകള്‍ നല്‍കി. എട്ട് വർഷത്തിനിടെ മൂന്നരലക്ഷത്തിലേറെ പട്ടയങ്ങൾ വിതരണം ചെയ്തു. 1.42 ലക്ഷം പട്ടയങ്ങള്‍ കൂടി ഉടൻ വിതരണം ചെയ്യാനിരിക്കുന്നു. 2025–26ലെ ബജറ്റിന്റെ ഏറ്റവും പ്രതീക്ഷ നൽകുന്ന വശങ്ങളിലൊന്ന് സംസ്ഥാനത്തിന്റെ സാമ്പത്തികാരോഗ്യത്തിലെ പ്രകടമായ പുരോഗതിയാണ്. 2021–22 ൽ 2.25 ശതമാനമായിരുന്ന റവന്യു കമ്മി 2023–24ൽ 1.58 ശതമാനമായും ധനക്കമ്മി 4.04 ശതമാനത്തിൽ നിന്ന് 2.9 ശതമാനമായും കുറയ്ക്കാന്‍ കഴിഞ്ഞു. കഴിഞ്ഞ നാല് വർഷത്തിനിടെ സംസ്ഥാനം സ്വന്തം നികുതി വരുമാനം 70 ശതമാനം വർധിപ്പിച്ച് 2024–25ൽ 81,000 കോടിയിലെത്തിച്ചു. അതിദരിദ്രരില്ലാത്ത കേരളം, ഭൂരഹിതരില്ലാത്ത കേരളം എന്നീ ലക്ഷ്യങ്ങള്‍ ഈ വര്‍ഷം തന്നെ ലക്ഷ്യത്തിലെത്തിക്കാനാണ് സര്‍ക്കാര്‍ ഊര്‍ജിത ശ്രമം നടത്തുന്നത്.

വാർഷികാഘോഷത്തിന്റെ ഭാഗമായി എന്റെ കേരളം പ്രദർശന വിപണന മേളകളും എല്ലാ ജില്ലകളിലും മുഖ്യമന്ത്രി പങ്കെടുക്കുന്ന ജില്ലാതല, മേഖലാതല യോഗങ്ങളും നടക്കും. യുവജനക്ഷേമ വകുപ്പിന്റെ നേതൃത്വത്തിൽ യുവജനങ്ങളുമായും വനിതാ വികസന വകുപ്പിന്റെ നേതൃത്വത്തിൽ വനിതകളുമായും എസ്‌സി/എസ്‌ടി വകുപ്പിന്റെ നേതൃത്വത്തിൽ പട്ടികജാതി-പട്ടികവർഗ വിഭാഗങ്ങളുമായും സാംസ്കാരിക വകുപ്പിന്റെ നേതൃത്വത്തിൽ സാംസ്കാരിക രംഗത്തുള്ളവരുമായും ഉന്നതവിദ്യാഭ്യാസ, ആരോഗ്യ വകുപ്പുകളുടെ നേതൃത്വത്തിൽ ഗവേഷണ വിദ്യാർത്ഥികളുമായും സയൻസ് ആന്റ് ടെക്നോളജി വകുപ്പിന്റെ നേതൃത്വത്തിൽ പ്രൊഫഷണലുകളുമായും മുഖ്യമന്ത്രിയും മന്ത്രിമാരും ചീഫ് സെക്രട്ടറിയും വകുപ്പ് സെക്രട്ടറിമാരുമുള്‍പ്പെടെ പങ്കെടുക്കുന്ന യോഗങ്ങളാണ് നടക്കുക. വികസന പ്രവർത്തനങ്ങൾ വിലയിരുത്തുകയും ഭരണപരമോ, സാങ്കേതികമോ ആയ തടസങ്ങൾ നേരിടുന്നുണ്ടങ്കിൽ അവ കണ്ടെത്തുകയും പരിഹാരമുണ്ടാക്കുകയും ചെയ്യും. ചുരുക്കത്തില്‍ ജനങ്ങളെ കേള്‍ക്കാനും അറിയാനും അവര്‍ക്കാവശ്യമായ തുടര്‍വികസനം ഉറപ്പാക്കാനുമുള്ള മന്ത്രിസഭയുടെ നേരിട്ടുള്ള ഇടപെടലാണ് ഒന്നര മാസത്തോളം നടക്കുക. വാർഷികാഘോഷങ്ങളുടെ സമാപനം മേയ് 23ന് തിരുവനന്തപുരം പുത്തരിക്കണ്ടം മൈതാനത്ത് നടക്കുമ്പോള്‍ പുതിയൊരു കേരളത്തിനുള്ള രൂപരേഖ തയ്യാറായിട്ടുണ്ടാകും.",left
"ചൈന ബംഗ്ലാദേശിൽ കാലുറപ്പിക്കുന്നത് ഇന്ത്യയുടെ നയതന്ത്ര പരാജയം മോഡി സർക്കാരിന്റെ ദൂരക്കാഴ്ചയില്ലാത്ത നയതന്ത്ര, സുരക്ഷാ സമീപനങ്ങൾ അയൽരാജ്യമായ ബംഗ്ലാദേശിനെ ചൈനയുടെ ശക്തമായ സ്വാധീനവലയത്തിൽ കൊണ്ടെത്തിച്ചിരിക്കുന്നു. സമീപകാലത്തെ ബംഗ്ലാദേശിലെ രാഷ്ട്രീയ സംഭവവികാസങ്ങളെത്തുടർന്ന് ആ രാജ്യത്ത് അധികാരത്തിൽ വന്ന മുഖ്യ ഉപദേഷ്ടാവ് ഡോ. മുഹമ്മദ് യുനുസിന്റെ നേതൃത്വത്തിലുള്ള സര്‍ക്കാരിനെ അർഹമായ നയതന്ത്രചാതുരിയോടെ സമീപിക്കുന്നതിൽ ഇന്ത്യക്കുണ്ടായ പരാജയമാണ് ചൈനയ്ക്ക് ദക്ഷിണേഷ്യയിൽ ദൃഢമായി കാലുറപ്പിക്കാൻ അവസരമൊരുക്കുന്നത്. തന്റെ ചൈനാ സന്ദർശനത്തിന് മുമ്പ് ഇന്ത്യ സന്ദർശിക്കാനും ഉഭയകക്ഷിബന്ധങ്ങൾ മെച്ചപ്പെടുത്താനും മുഹമ്മദ് യൂനുസ് ആഗ്രഹിച്ചിരുന്നതായി റിപ്പോർട്ടുകൾ സൂചിപ്പിച്ചിരുന്നു. എന്നാൽ, ഇന്ത്യയുടെ പ്രതികരണം അനുകൂലമായിരുന്നില്ലെന്നാണ് വിലയിരുത്തപ്പെടുന്നത്. അരനൂറ്റാണ്ടായി തുടർന്നുവന്നിരുന്ന അയൽബന്ധങ്ങളിലാണ് വിള്ളൽ വീണിരിക്കുന്നത്. മാർച്ച് അവസാനത്തിൽ യൂനുസ് നടത്തിയ ബെയ്ജിങ് സന്ദർശനവും ചൈനീസ് പ്രസിഡന്റ് ഷി ജിൻപിങ്ങുമായി നടന്ന കൂടിക്കാഴ്ചയും ഇരുരാജ്യങ്ങളും തമ്മിലുള്ള സാമ്പത്തിക ബന്ധം അരക്കിട്ടുറപ്പിക്കുന്നതാണ്. ബംഗ്ലാദേശിന്റെ സാമ്പത്തിക പുനർനിർമ്മാണത്തിൽ ഇന്ത്യക്ക് പകരം ചൈനയെ പ്രതിഷ്ഠിക്കാൻ ഉതകുന്ന സാമ്പത്തിക തന്ത്രങ്ങളാണ് യൂനുസ് — ജിൻപിങ് കൂടിക്കാഴ്ചയിൽ ഉരുത്തിരിഞ്ഞത്. ഇരുരാജ്യങ്ങളും തമ്മിൽ തീരുവാരഹിത, ക്വാട്ടാരഹിത വ്യാപാരത്തിനും നിക്ഷേപങ്ങൾക്കുമായിരിക്കും ഇതോടെ വാതില്‍ തുറക്കുക.

യു എസ് പ്രസിഡന്റ് ഡൊണാൾഡ് ട്രംപ് തുടക്കംകുറിച്ച വ്യാപാര യുദ്ധത്തിന്റെ പശ്ചാത്തലത്തിൽ ഇരുരാജ്യങ്ങളും നേരിടുന്ന സാമ്പത്തിക തിരിച്ചടികൾക്ക് പുതിയ കൂട്ടുകെട്ട് വലിയൊരളവ് ആശ്വാസകരമാവുമെന്നാണ് വിലയിരുത്തപ്പെടുന്നത്. 14 കോടി ജനങ്ങളുള്ള ബംഗ്ലാദേശ് ഒരേസമയം ചൈനയുടെ ഉല്പന്നങ്ങൾക്ക് വിപണിയും ചൈനീസ് കമ്പനികളുടെ പ്രമുഖ ഉല്പാദനകേന്ദ്രവുമായി മാറുമെന്നാണ് പ്രതീക്ഷിക്കപ്പെടുന്നത്. ഇന്ത്യയുടെയും യുഎസിന്റെയും നിഷേധാത്മക രാഷ്ട്രീയ, നയതന്ത്ര സമീപനങ്ങളുടെയും ട്രംപ് തുടക്കംകുറിച്ചിരിക്കുന്ന വ്യാപാരയുദ്ധത്തിന്റെയും പശ്ചാത്തലത്തിൽ ബംഗ്ലാദേശ് കടുത്ത സാമ്പത്തിക വെല്ലുവിളികളെയാണ് നേരിടുന്നത്. ഈ പശ്ചാത്തലത്തിൽ നിക്ഷേപങ്ങൾ, വായ്പകൾ, ഗ്രാന്റുകൾ എന്നിവയായി 2028 വരെ 210 കോടി യുഎസ് ഡോളറിന് തുല്യമായ തുക രോഗാതുരമായ ബംഗ്ലാദേശ് സമ്പദ്ഘടനയിലേക്ക് ചൈന പമ്പുചെയ്യും. അടുത്തകാലംവരെ യുഎസ്, കാനഡ, യൂറോപ്പ് എന്നിവിടങ്ങളിലെ വിപണികളിലേക്ക് താരതമ്യേന കുറഞ്ഞവിലയ്ക്കുള്ള നിർമ്മിത വസ്ത്രകയറ്റുമതിയുടെ ദക്ഷിണേഷ്യയിലെ സുപ്രധാന ഹബ്ബായിരുന്നു ബംഗ്ലാദേശ്. ചൈനയുടെ നിക്ഷേപം വീണ്ടും ബംഗ്ലാദേശിലെ വ്യവസായങ്ങളെ പുനരുജ്ജീവിപ്പിക്കുമെന്നും വൻതോതിൽ തൊഴിലവസരങ്ങൾ സൃഷ്ടിക്കപ്പെടുമെന്നുമാണ് പ്രതീക്ഷിക്കപ്പെടുന്നത്. ചൈനയുടെ ‘ബെൽറ്റ്, റോഡ്’ പദ്ധതിയിലെ സുപ്രധാനകണ്ണിയായി ബംഗ്ലാദേശ് മാറും. രാജ്യത്തെ എല്ലാ ജില്ലകളിലും ചൈനീസ് ഫാക്ടറികൾ സ്ഥാപിക്കാനും കരാർ വിഭാവനം ചെയ്യുന്നു. ചരക്കുഗതാഗതം സുഗമമാക്കാൻ തുറമുഖങ്ങളുടെ നവീകരണം, പാതകളുടെയും ജലപാതകളുടെയും നിർമ്മാണം, ടിസ്റ്റാ ഉൾപ്പെടെ നദികളെ അടിസ്ഥാനമാക്കിയുള്ള പദ്ധതികൾ, വൈദ്യുതി ഉല്പാദന വിതരണ ശൃംഖലകൾ എന്നിവയുൾപ്പെടെ ബംഗ്ലാദേശിന്റെ സമഗ്ര സാമ്പത്തിക വികസന പദ്ധതികളാണ് ഇരുരാജ്യങ്ങളും തമ്മിലുള്ള കരാർ വിഭാവനം ചെയ്യുന്നത്. ബംഗ്ലാദേശ് സൈന്യത്തിന് തന്ത്രപ്രധാന ആയുധങ്ങളും സൈന്യത്തിന്റെ നവീകരണവും പദ്ധതിയുടെ ഭാഗമാണ്. സുദീർഘമായ അതിർത്തി പങ്കിടുകയും അതിർത്തി പ്രശ്നങ്ങൾ അപരിഹാര്യമായി തുടരുകയും ചെയ്യുന്ന പശ്ചാത്തലത്തിൽ ചൈനയുടെ ബംഗ്ലാദേശിലെ ശക്തമായ സാന്നിധ്യം സൃഷ്ടിക്കുന്ന ഇന്ത്യയുടെ സുരക്ഷിതത്വത്തെപ്പറ്റിയുള്ള ആശങ്കകൾ അവഗണിക്കാവുന്നതല്ല.

യൂനുസിന്റെ ചൈനാ സന്ദർശനത്തെത്തുടർന്ന് അസം മുഖ്യമന്ത്രി ഹിമന്ത ബിശ്വ ശർമ്മയും ത്രിപുരയിലെ ബിജെപി സഖ്യകക്ഷി തിപ്ര മോത്തയും നടത്തിയ പരസ്യപ്രസ്താവനകൾ പ്രകോപനപരമാണ്. ഇന്ത്യയുടെ വടക്കുകിഴക്കൻ സംസ്ഥാനങ്ങളിലെ രാഷ്ട്രീയ കാലാവസ്ഥ മോഡി ഭരണകൂടത്തിന്റെ എല്ലാ അവകാശവാദത്തിനും അപ്പുറം അസ്വസ്ഥമാണ്. തിപ്ര മോത്തയുടെ പ്രസ്താവന ചിറ്റഗോങ് മലനിരകളും തുറമുഖവുമടക്കം കയ്യടക്കുന്നതിനെപ്പറ്റിയും ബംഗ്ലാദേശിനെ പിളർത്തി ഇന്ത്യയുടെ ഭാഗമാക്കുന്നതിനെപ്പറ്റിയും ആണെന്നത് നൽകുന്ന അപകടസൂചനകളും അവഗണിക്കാവുന്നതല്ല. രാഷ്ട്രങ്ങളുടെ അതിർത്തി മാറ്റിവരയ്ക്കുന്നതടക്കം പ്രകോപനപരമായ പ്രസ്താവനകൾ നിലവിലുള്ള അന്തരീക്ഷത്തെ വിഷലിപ്തമാക്കാനേ സഹായിക്കൂവെന്ന തിരിച്ചറിവ് വേണ്ടതും സഖ്യകക്ഷികളെയും അസം മുഖ്യമന്ത്രിയടക്കം അനുയായികളെയും നിയന്ത്രിക്കാനുള്ള ബാധ്യതയും ഉത്തരവാദിത്തവും കേന്ദ്രസർക്കാരിനുണ്ട്. മണിപ്പൂരടക്കം വടക്കുകിഴക്കൻ സംസ്ഥാനങ്ങളിലെ രാഷ്ട്രീയ അസ്വസ്ഥതകൾക്ക് അടിയന്തര പരിഹാരം കാണാതെയും ആ മേഖലയുടെ വികസനം ഉറപ്പുവരുത്താതെയും രാഷ്ട്രസുരക്ഷയെപ്പറ്റിയുള്ള ഉത്ക്കണ്ഠകൾ അർത്ഥശൂന്യമാണെന്നും മോഡി ഭരണകൂടം തിരിച്ചറിയണം. ചൈന — ബംഗ്ലാദേശ് ഉഭയകക്ഷി ബന്ധത്തിലെ പുതിയ ഊഷ്മളത, നയതന്ത്ര മുൻഗണനകൾ പുനഃപരിശോധിക്കാനും ആവശ്യമായ മാറ്റത്തിനും ഇന്ത്യയെ നിർബന്ധിതമാക്കുന്നു.",left
"കശ്മീരില്‍ വീണ്ടും ഭീകരാക്രമണം: മൂന്നു പേര്‍ കൊല്ലപ്പെട്ടു    ശ്രീനഗര്‍: ജമ്മു കശ്മീരില്‍ വീണ്ടും ഭീകരാക്രമണം. ബാരാമുള്ള ജില്ലയിലുണ്ടായ ഭീകരാക്രമണത്തില്‍ രണ്ടു സൈനികരും ഒരു പോലീസുകാരനും കൊല്ലപ്പെട്ടു. മൂന്നു സുരക്ഷാ ഉദ്യോഗസ്ഥര്‍ക്കു പരുക്കേറ്റു.

ഇന്നു പുലര്‍ച്ചെ 2.30 ഓടെയായിരുന്നു ആക്രമണം. സുരക്ഷാസേനയുടെ വാഹനവ്യൂഹത്തിനു നേരെ ഭീകരര്‍ വെടിയുതിര്‍ക്കുകയായിരുന്നു. ആക്രമണത്തിനുശേഷം ഭീകരര്‍ രക്ഷപ്പെട്ടു. ഭീകരര്‍ക്കായി തെരച്ചില്‍ ശക്തമാക്കിയതായി സൈന്യം അറിയിച്ചു.
    
</>
</>",right
"നെടുമങ്ങാട് ടൂറിസ്റ്റ് ബസ് അപകടം; സംഭവ സ്ഥലത്ത് നിന്നും ഓടിരക്ഷപ്പെട്ട ഡ്രൈവർ കസ്റ്റഡിയിൽ -        - തിരുവവന്തപുരം:നെടുമങ്ങാട് ഇരിഞ്ചയത്ത് ടൂറിസ്റ്റ് ബസ് മറി‌ഞ്ഞുണ്ടായ അപകടത്തില്‍ ഡ്രൈവറെ കസ്റ്റഡിയിലെടുത്ത് പൊലീസ്. ഒറ്റശേഖരമംഗലം സ്വദേശി അരുൾ ദാസ് ആണ് കസ്റ്റഡിയിലുള്ളത്. അപകട ശേഷം സംഭവ സ്ഥലത്ത് നിന്നും ഇയാൾ ഓടിരക്ഷപ്പെടുകയായിരുന്നു. ഇയാളുടെ കണ്ണിന്റെ പുരികത്തിൽ ചെറിയ പരിക്ക് ഉണ്ട്. കാട്ടാക്കടയിലെ സ്വകാര്യ ആശുപത്രിയിൽ ചികിത്സ തേടിയ ശേഷം സുഹൃത്തിന്റെ വീട്ടിൽ അഭയം തേടുകയായിരുന്നു. തുടർന്ന് വിവരമറിഞ്ഞ നെടുമങ്ങാട് പൊലീസ് ഡ്രൈവറെ കസ്റ്റഡിയിൽ എടുത്തത്.

അപകടത്തില്‍ ഒരുമരണം അടക്കം 44 പേർക്ക് പരിക്കേറ്റു. പരിക്കേറ്റവരുടെ നില ഗുരുതരമല്ല. കാട്ടാക്കട പെരുങ്കടവിളയിൽ നിന്ന് മൂന്നാറിലേക്ക് വിനോദയാത്ര പോയ സംഘമാണ് അപകടത്തില്‍പ്പെട്ടത്. വളവില്‍ വച്ച് ബസ് ബ്രേക്കിട്ടതാണ് അപകടകാരണമെന്ന് നിഗമനം. വിശദപരിശോധന ഇന്ന് നടക്കും. അതേസമയം, അപകടത്തിൽപ്പെട്ട ബസ് അമിത വേഗത്തിലായിരുന്നുവെന്ന് ദൃക്സാക്ഷികൾ പറയുന്നു. ഒരു ലോറിയെ മറികടക്കുന്നതിനിടെ ഡ്രൈവർക്ക് നിയന്ത്രണം നഷ്ടപ്പെട്ടതാണെന്നാണ് അപകട സമയം അടുത്തുണ്ടായിരുന്നവർ പറയുന്നത്. വളവിൽ നിയന്ത്രണം നഷ്ടപ്പെട്ടതോടെ വളവ് തിരിഞ്ഞശേഷമാണ് ബസ് മറിഞ്ഞത്. അതുവരെ റോഡിലൂടെ തെന്നി നീങ്ങുകയായിരുന്നെന്നും ബഹളം കേട്ടാണ് നോക്കിയതെന്നും ദൃക്സാക്ഷികൾ പറയുന്നു.

അപകടത്തെത്തുടർന്ന് ഉടൻ നാട്ടുകാരും പൊലീസും ഫയർഫോഴ്സും, കെഎസ്ഇബിയും സ്ഥലത്തെത്തി രക്ഷാപ്രവർത്തനം നടത്തിയതിനാൽ ദുരന്തത്തിന്റെ ആഘാതം കുറയ്ക്കാനായി. ബസിന്റെ ചില്ലുകൾ തകർത്ത് മുഴുവൻ പേരെയും പുറത്തെത്തിക്കുന്നതിലും ഒട്ടും വൈകാതെ തങ്ങളുടെ സ്വകാര്യ വാഹനങ്ങളിൽ ആശുപത്രികളിൽ പ്രവേശിപ്പിച്ചും നാട്ടുകാരും രക്ഷാപ്രവർത്തനം നടത്തിയതും രക്ഷയായി.

ബസിനടിയിൽ മറ്റാരും അകപ്പെട്ടിട്ടില്ലെന്ന് ഉറപ്പാക്കിയതിനുശേഷമാണ് രക്ഷാദൗത്യം അവസാനിപ്പിച്ചത്. ഒറ്റശേഖരമംഗലം പഴഞ്ഞിപ്പാറയിൽനിന്ന് വിനോദയാത്രയ്ക്ക് പോയ കുടുംബങ്ങളായിരുന്നു ബസിൽ ഉണ്ടായിരുന്നത്. ഇതിൽ ഒരാൾ മരിച്ചു. ഒട്ടേറെ പേർക്ക് പരിക്കുണ്ട്. കാവല്ലൂർ സ്വദേശിനി ദാസിനി (60) ആണ് മരിച്ചത്. ഇരിഞ്ചയം പടിക്കെട്ട് മാമൂടിന് സമീപത്തെ കെ‍ാടുംവളവിൽ ഇന്നലെ രാത്രി 10.20 ഓടെ അപകടമുണ്ടായത്. 49 പേർ ബസിൽ ഉണ്ടായിരുന്നതായാണ് വിവരം. സാരമായ പരിക്കേറ്റ 20 പേരെ മെഡിക്കൽ കോളേജ് ആശുപത്രിയിലും ബാക്കിയുള്ളവരെ വിവിധ ആശുപത്രികളിലും പ്രവേശിപ്പിച്ചു.

'അമിത വേ​ഗതയിൽ ടൂറിസ്റ്റ് ബസ്'; ലോറിയെ മറികടക്കുന്നതിനിടെയാണ് നിയന്ത്രണം നഷ്ടപ്പെട്ടതെന്ന് ദൃക്സാക്ഷികൾ

://../?=188",right
"നടിയെ ആക്രമിച്ച കേസ് :മെമ്മറി കാർഡ് തുറന്നതിൽ ആരോപിതര്‍ക്കെതിരെ നടപടിയില്ല,രാഷ്ട്രപതിക്ക്  കത്തയച്ച്  അതിജീവിത -   ,    - എറണാകുളം:നടിയെ ആക്രമിച്ച കേസിൽ രാഷ്ട്രപതിക്ക് കത്തയച്ച് അതിജീവിത. തന്‍റെ ദൃശ്യങ്ങൾ അടങ്ങിയ മെമ്മറി കാർഡ് ചട്ടവിരുദ്ധമായി തുറന്നുപരിശോധിച്ചവർക്കെതിരെ നടപടിവേണമെന്നാവശ്യപ്പെട്ടാണിത്.  നടിയെ ആക്രിച്ച കേസിൽ ദിലീപടക്കമുളള പ്രതികൾക്കെതിരായ വിചാരണ അന്തിമവാദത്തിലേക്ക് കടക്കുമ്പോഴാണ് അതിജീവിത രാഷ്ട്രപതിക്ക് പരാതി നൽകിയിരിക്കുന്നത്. തന്‍റെ ദൃശ്യങ്ങൾ അടങ്ങിയ മെമ്മറി കാർഡ‍് അനധികൃതമായി തുറന്നു പരിശോധിച്ചതായി ശാസ്ത്രീയ പരിശോധനയിൽ വ്യക്തമായതാണ്.  വിചാരണക്കോടതിയുടെയും എറണാകുളം പ്രിൻസിപ്പൽ സെഷൻസ് കോടതിയുടെയും അങ്കമാലി മജിസ്ട്രേറ്റ് കോടതിയുടെയും പരിഗണനയിലിരിക്കെ ഇത് തുറന്നെന്നാണ് കോടതി തന്നെ കണ്ടെത്തിയത്.

എന്നാൽ ആരാണ് തുറന്നത്, എന്തിനാണ് തുറന്നത് , ദൃശ്യങ്ങൾ പുറത്തുപോയിട്ടുണ്ടോ എന്നതിൽ യാതൊരു പരിശോധനയും നടന്നില്ല എന്നാണ് കത്തിലുളളത്. കോടതിയിൽ നടന്ന സംഭവമായിതിനാൽ ജുഡീഷ്യറിക്കാണ് തുടർ നടപടിയ്ക്കുളള അധികാരം. ഉത്തരാവാദികളായവർക്കെതിരെ നടപടിയാവശ്യപ്പെട്ട് ഹൈക്കോടതിക്കും സുപ്രീംകോടതിക്കും കത്ത് നൽകിയെങ്കിലും പ്രയോജനമുണ്ടായില്ല. ഈ സാഹചര്യത്തിലാണ് രാഷ്ട്രപതിയെ സമീപിക്കുന്നതെന്നും കത്തിലുണ്ട്.

ഇതിനിടെ നടിയെ ആക്രമിച്ച കേസിൽ വിസ്താരം അന്തിമ ഘട്ടത്തിലേക്ക് കടന്നു. സാക്ഷി വിസ്താരം ഒന്നരമാസം മുന്പ് പൂർത്തിയായിരുന്നു. തുടർവാദവും ആരംഭിച്ചിരുന്നു.  കോടതിയിൽ ഹാജരാക്കിയ തെളിവുകളുമായി ബന്ധപ്പെട്ട് അന്തിമവാദത്തിന്  കൂടുതൽ സമയം വേണമെന്ന് പ്രോസിക്യൂഷൻ ആവശ്യപ്പെട്ടിട്ടുണ്ട്. ഇപ്പോഴത്തെ നിലയിൽ  നടിയെ ആക്രമിച്ച  കേസിന്‍റെ വിധി അടുത്തമാസം ഉണ്ടാകുമെന്നാണ്  പ്രതീക്ഷിക്കുന്നത്",right
"വർഗ രാഷ്ട്രീയവും വർഗീയ രാഷ്ട്രീയവും:ഒരു കമ്യൂണിസ്റ്റ് പാർട്ടിയുടെ പരീക്ഷണങ്ങൾ കേരളത്തിലെയും ഇന്ത്യയിലെയും രാഷ്ട്രീയത്തെ സംബന്ധിച്ച് സുപ്രധാനമായ ഒരു കാലഘട്ടമാണ് 1984 മുതൽ 1987 വരെയുള്ള വർഷങ്ങൾ. കേരളത്തിൽ ശരീഅത്ത് വിവാദത്തിൽ തുടങ്ങി, ദേശീയതലത്തിൽ രാമജന്മഭൂമി പ്രക്ഷോഭം ആരംഭിക്കുന്നതു വരെയുള്ള സംഭവങ്ങൾ അക്കാലത്തിന്റെ ചൂണ്ടുപലകകളാണ്. മതവർഗീയതയിലൂന്നിയുള്ള വലതുപക്ഷ രാഷ്ട്രീയം രാജ്യത്തെങ്ങും ശക്തമായി വേരുപിടിക്കുന്ന കാലഘട്ടം.
അക്കാലത്താണ് വർഗീയത സംബന്ധിച്ച അതിന്റെ സൈദ്ധാന്തിക നിലപാടിൽ സി.പി.എം നിർണായകമായ ഒരു മാറ്റം അംഗീകരിച്ചത്.  സി.പി.ഐ അടക്കമുള്ള മറ്റു പല ഇടതുപക്ഷ കക്ഷികളും അതിനെ പിന്തുടരുകയും ചെയ്‌തു. അമ്പതുകളിൽ പാർലമെന്ററി പ്രവർത്തനത്തിൽ  ഇടപെടാൻ തുടങ്ങിയ കാലം മുതൽ ഇന്ത്യയിൽ വർഗീയതയുടെ പ്രധാന പ്രഭവസ്ഥാനമായി കമ്യൂണിസ്റ്റ് പാർട്ടി കണ്ടിരുന്നത് ആർ.എസ്.എസ് പ്രതിനിധാനം ചെയ്യുന്ന ഹിന്ദുത്വ വർഗീയതയെ ആയിരുന്നു. എന്നാൽ അന്നൊന്നും അതൊരു മുഖ്യ ഭീഷണിയായി അവർ കണ്ടതുമില്ല. കാരണം, ആർ.എസ്.എസിന്റെ സ്വാധീനം പരിമിതമായിരുന്നു. കോൺഗ്രസ് ആയിരുന്നു അന്നത്തെ പ്രധാന ശത്രു.  കോൺഗ്രസ്സ് അർദ്ധ ഫ്യൂഡൽ, കുത്തക മുതലാളിത്ത ശക്തികളുടെ പ്രധാന രാഷ്ട്രീയ മുന്നേറ്റമായി വിലയിരുത്തപ്പെട്ടു. ഇതിൽ ഭിന്ന നിലപാടുകൾ പാർട്ടിക്കകത്തുണ്ടായിരുന്നു.
അടിയന്തരാവസ്ഥയിൽ സി.പി.എമ്മിന്റേതടക്കം പല പ്രതിപക്ഷ നേതാക്കളും ആർ.എസ്.എസ്  - ജനസംഘം നേതാക്കൾക്കൊപ്പമാണ് ജയിലിൽ കഴിഞ്ഞത്.
അതിനാൽ പാർട്ടി പിളർന്നപ്പോൾ കോൺഗ്രസിനോടുള്ള സമീപനം അതിലെ പ്രധാന പ്രശ്നമായി ഉയർന്നുവന്നു. രാജ്യത്തിന് ഏറ്റവും വലിയ ഭീഷണിയായി സി.പി.എം കണ്ടത് അധികാരത്തിലിരുന്ന കോൺഗ്രസിനെയാണ്. എന്നാൽ സി.പി.ഐ അതിനോടു വിയോജിച്ചു. കോൺഗ്രസിൽ പുരോഗമന സ്വഭാവമുള്ള ശക്തികളുണ്ടെന്നും അതിനാൽ  വലതുപക്ഷ ശക്തികൾ കോൺഗ്രസിനെ തകർക്കാൻ ശ്രമിക്കുമ്പോൾ പ്രധാനമന്ത്രി ഇന്ദിരാഗാന്ധിയുടെ കരങ്ങൾ ശക്തിപ്പെടുത്തൽ ഇടതുപക്ഷത്തിന്റെ ചുമതലയാണെന്നും അവർ സിദ്ധാന്തിച്ചു. 1975-ൽ ഇന്ദിരാഗാന്ധി അടിയന്തരാവസ്ഥ പ്രഖ്യാപിച്ചപ്പോൾ സി.പി.ഐ അതിനെ പിന്താങ്ങാൻ കാരണം, ഈയൊരു താത്വിക വിശകലനമായിരുന്നു. ജയപ്രകാശ് നാരായണന്റെ നേതൃത്വത്തിൽ ആർ.എസ്.എസ് പിന്തുണയോടെ എഴുപതുകളിൽ അരങ്ങേറിയ പ്രക്ഷോഭം രാജ്യത്തെ അസ്ഥിരീകരിക്കാനുള്ള വലതുപക്ഷ ശക്തികളുടെ നീക്കമായാണ് അവർ കണ്ടത്.
സി.പി.എം അതിനോടു വിയോജിച്ചു. കോൺഗ്രസിന്റെ അമിതാധികാര പ്രവണതകൾ അവർ പ്രതിനിധാനം ചെയ്യുന്ന ഫ്യൂഡൽ, കുത്തക മുതലാളിത്ത ശക്തികൾ അധികാരം നിലനിർത്താൻ അർദ്ധ ഫാഷിസ്റ്റ് നയങ്ങളിലേക്കു നീങ്ങുന്നതിന്റെ ലക്ഷണമായാണ് അവർ കണ്ടത്. അതിനാൽ ആർ.എസ്.എസ് അടക്കമുള്ള വലതുപക്ഷ ശക്തികളുമായി കോൺഗ്രസിനെതിരെ യോജിച്ചു പ്രവർത്തിക്കാൻ അവർ തയ്യാറായി.
1977-ലെ തെരഞ്ഞെടുപ്പു മുതൽ ഇത്തരം ബന്ധങ്ങൾ വ്യാപകമായി. അടിയന്തരാവസ്ഥയിലെ അനുഭവങ്ങൾ അതിനൊരു പ്രേരകമായി എന്നതും സത്യമാണ്. അന്ന് സി.പി.എമ്മിന്റേതടക്കം പല പ്രതിപക്ഷ നേതാക്കളും ആർ.എസ്.എസ്  - ജനസംഘം നേതാക്കൾക്കൊപ്പമാണ് ജയിലിൽ കഴിഞ്ഞത്.  തടവറയിലെ സൗഹൃദം പിന്നീടുവന്ന തെരഞ്ഞെടുപ്പിൽ ഒന്നിച്ചുനില്ക്കാൻ അവരെ പ്രേരിപ്പിക്കുകയും ചെയ്‌തു.
എന്നാൽ, അതിനേക്കാൾ പ്രധാനമായ ഒരു സൈദ്ധാന്തിക പരിണാമവും പിന്നീടുള്ള വർഷങ്ങളിൽ സി.പി.എമ്മിൽ സംഭവിച്ചു. ഭൂരിപക്ഷ വർഗീയത പോലെത്തന്നെ ആപത്കരമാണ് ന്യൂനപക്ഷ വർഗീയതയും എന്ന സാമാന്യവത്കരണമാണ് ഇവിടെ സൂചിപ്പിക്കുന്നത്. ഇതൊരു സാമാന്യ തത്വമാണ്; ബൂർഷ്വാ ലിബറൽ വിഭാഗങ്ങൾക്ക് പ്രിയങ്കരവും. എന്നാൽ മുമ്പൊന്നും കമ്മ്യൂണിസ്റ്റുകൾ അതിനെ അംഗീകരിച്ചിരുന്നില്ല. കാരണം, അധികാര രാഷ്ട്രീയത്തിലെ സമവാക്യങ്ങൾ വ്യത്യസ്‌തമാണ്‌. അതിനാൽ ലെനിൻ അടക്കമുള്ള ചിന്തകർ ന്യൂനപക്ഷങ്ങൾക്കു വിട്ടുപോകാനുള്ള അവകാശം പോലും സോവിയറ്റ് ഭരണഘടനയിൽ അംഗീകരിച്ചിരുന്നു. ഇന്ത്യൻ കമ്യൂണിസ്റ്റ് പാർട്ടിയുടെ നയവും അതുതന്നെയായിരുന്നു. എന്നാൽ എൺപതുകളിൽ ഈ നിലപാടുകളിൽ മാറ്റം വന്നു. എം.വി.ആറിന്റെ ബദൽ രേഖക്കെതിരായ സമരത്തിലാണ് അതിന്റെ ആദ്യത്തെ താത്വിക വിശകലനങ്ങൾ വരുന്നത്. കേരളത്തിൽ 1984-85 കാലത്ത് സി.പി.എം ജനറൽ സെക്രട്ടറി ഇ.എം.എസ്. നമ്പൂതിരിപ്പാടാണ് ഈ സമവാക്യം ആദ്യമായി പ്രചരിപ്പിക്കുന്നത്. അതിന്റെ കാരണമായി പലരും ചൂണ്ടിക്കാണിക്കുന്ന ഒരു കാര്യം, അറബിയുടെ കൂടാരത്തിലെ ഒട്ടകം പോലെ കേരളത്തിലെ ഇടതുപക്ഷ മുന്നണിയിൽ പതിറ്റാണ്ടായി പാടുകിടന്ന അഖിലേന്ത്യ മുസ്‍ലിം ലീഗ് എന്ന ഈർക്കിലി പാർട്ടിയുടെ ശല്യം ഒഴിവാക്കാനുള്ള പാർട്ടിയുടെ ഒരു തന്ത്രം എന്ന മട്ടിലാണ്.
പ്രായോഗികമായി നോക്കിയാൽ അതിൽ ശരിയുമുണ്ടായിരുന്നു. കാരണം, 1975-ൽ മുസ്‍ലിം ലീഗ് പിളർന്നപ്പോൾ സി.കെ.പി. ചെറിയ മമ്മുക്കേയി, സയ്യദ് ഉമ്മർ ബാഫഖി തങ്ങൾ തുടങ്ങിയവരുടെ നേതൃത്വത്തിലുള്ള അഖിലേന്ത്യാ ലീഗ് എൽ.ഡി.എഫ് മുന്നണിയിൽ തുടർന്നു. പക്ഷേ രാഷ്ട്രീയമായി അവർ എൽ.ഡി.എഫിന് കാര്യമായ ഒരു നേട്ടവും കൊണ്ടുവന്നില്ല. നേതാക്കന്മാർ ധാരാളം, എന്നാൽ അണികൾ പരിമിതം എന്നതായിരുന്നു ആ പാർട്ടിയുടെ അവസ്ഥ. അതിനാൽ ഇങ്ങനെയൊരു മുടക്കാച്ചരക്കിനെ താങ്ങിപ്പിടിച്ചുനടക്കുന്നതിൽ പാർട്ടിഅണികളിൽ തന്നെ അമർഷമുണ്ടായിരുന്നു. അതിനാൽ ശരീഅത്ത് വിഷയം ഉയർത്തി പ്രകോപിപ്പിച്ച് അവരെ ഇടതുമുന്നണിയിൽനിന്ന് പുറത്തുകളയുകയെന്നത് ഒരു താൽക്കാലിക ലക്ഷ്യമായിരുന്നു.
ന്യൂനപക്ഷങ്ങളെ സംശയത്തോടെ നോക്കിക്കാണുകയും അവരുടെ ഏതു അവകാശവാദത്തെയും വർഗീയതയായി വ്യാഖ്യാനിക്കുകയുമെന്നത് ഇന്ത്യയിൽ മാത്രമല്ല, ലോകത്തെങ്ങും കാണുന്ന പ്രവണതയാണ്.
പക്ഷേ അതിനപ്പുറം, സി.പി.എം അണികളിലും നേതൃത്വത്തിലും പുതിയൊരു രാഷ്‌ട്രീയ- ദാർശനിക സമീപനം സ്വാധീനം നേടുന്നതിന്റെ ആദ്യ ലക്ഷണമായും തിരിഞ്ഞുനോക്കുമ്പോൾ അതിനെ വ്യാഖ്യാനിക്കാം. ന്യൂനപക്ഷ വർഗീയതയും ഭൂരിപക്ഷ വർഗീയതയും ഒരേമട്ടിൽ തുലനം ചെയ്യുന്നത് രാഷ്ട്രീയമായോ ധാർമികമായോ ന്യായീകരിക്കാവുന്ന ഒരു കാര്യമല്ല. കാരണം, ജനാധിപത്യത്തിൽ അനിയന്ത്രിതമായ ഭൂരിപക്ഷ ഹിതവാദം അത്യന്തം ആപത്കരമായ ഒരു പ്രവണതയാണ്. ഫാഷിസത്തിലേക്കുള്ള ചവിട്ടുപടിയാണത്. ന്യൂനപക്ഷങ്ങളുടെ രാഷ്ട്രീയവും സാംസ്കാരികവും മറ്റുമായ അവകാശങ്ങളുടെ സംരക്ഷണത്തിന് അവർക്ക് തങ്ങളുടേതായ രാഷ്ട്രീയ പ്രസ്ഥാനങ്ങളുടെ ആവശ്യമുണ്ട്. മതേതര പാർട്ടികൾ അതൊക്കെ വേണ്ടപോലെ കൈകാര്യം ചെയ്തുകൊള്ളും എന്ന  അവകാശവാദം എത്രമേൽ ഉന്നയിച്ചാലും അതൊന്നും വസ്തുതകൾക്കു നിരക്കുന്നതല്ല എന്ന് ചരിത്രപരമായ അനുഭവങ്ങൾ നമ്മെ ബോധ്യപ്പെടുത്തുന്നു.
മുഹമ്മദലി ജിന്നയുടെ മുസ്‍ലിം ലീഗും ജവഹർലാൽ നെഹ്രുവിന്റെ ഇന്ത്യൻ നാഷണൽ കോൺഗ്രസും തമ്മിൽ വഴിപിരിയാനിടയാക്കിയ 1937-ലെ പ്രവിശ്യാ തെരഞ്ഞെടുപ്പു മുതൽ ഇക്കാര്യങ്ങൾ ചരിത്രത്തിൽ വ്യക്തമായി കാണാനുണ്ട്. മാത്രമല്ല, ന്യൂനപക്ഷങ്ങളെ സംശയത്തോടെ നോക്കിക്കാണുകയും അവരുടെ ഏതു അവകാശവാദത്തെയും വർഗീയതയായി വ്യാഖ്യാനിക്കുകയുമെന്നത് ഇന്ത്യയിൽ മാത്രമല്ല, ലോകത്തെങ്ങും കാണുന്ന പ്രവണതയാണ്. അതിനാൽ ഭൂരിപക്ഷ- ന്യൂനപക്ഷ വർഗീയതകളുടെ സമീകരണം ആത്യന്തികമായി ന്യൂനപക്ഷങ്ങൾക്കെതിരെ ഭൂരിപക്ഷ സമൂഹം ഒളിഞ്ഞും തെളിഞ്ഞും പുലർത്തിവരുന്ന മുൻവിധികളെ ചോദ്യംചെയ്യാതെ അംഗീകരിക്കുക എന്ന അവസ്ഥയിലേക്കാണ് നയിക്കുക. മതേതരത്വം ഒരു തത്വസംഹിതയായി അംഗീകരിക്കുമ്പോഴും അതിൽ ന്യൂനപക്ഷങ്ങളുടെ സവിശേഷ അവകാശങ്ങളുടെ സംരക്ഷണത്തിനുള്ള മുൻകരുതലുകൾ അനിവാര്യമാണ്. അതല്ലാതെ വരുമ്പോൾ ഭൂരിപക്ഷ നിലപാടുകൾ സാമാന്യയുക്തിയായും അംഗീകൃത സത്യമായും ആധിപത്യം നേടും. ഭരണകൂടം ന്യൂനപക്ഷങ്ങളെ വേട്ടയാടും. മതേതരത്വം അതിനുള്ള ഒരു മറയായി പ്രയോഗിക്കപ്പെടും.
ലോകത്ത് മറ്റു പലേടത്തുമെന്ന പോലെ, കാലാന്തരത്തിൽ സി.പി.എമ്മിലും ഇതാണ് സംഭവിച്ചത്. അധികാരം കയ്യടക്കാനുള്ള എളുപ്പവഴി ഭൂരിപക്ഷ സമുദായത്തിന്റെ വോട്ടുകൾ ഉറപ്പാക്കുക എന്നതാണെന്ന് അവർക്കു ബോധ്യമുണ്ട്. അങ്ങനെ വോട്ടുകൾ ഉറപ്പിക്കാൻ ഏറ്റവും ഫലപ്രദമായ വഴി ന്യൂനപക്ഷങ്ങളെ പിശാചുവത്കരിക്കുകയും അവരെ സംബന്ധിച്ച ഭീതികൾ സമൂഹമധ്യത്തിൽ പരത്തിവിടുകയുമാണ്.  ഹിന്ദുത്വ രാഷ്ട്രീയത്തിൻെറ സമഗ്ര വിജയം അതാണ് വിളിച്ചുപറയുന്നത്. അതിനുള്ള ചിന്താപരമായ പശ്ചാത്തലം സാമ്രാജ്യത്വം ഒരുക്കിയിട്ടുമുണ്ട്.
ഇന്ത്യയിൽ മുസ്‍ലിം ഭരണകാലം മുതലുള്ള ഹിന്ദു പീഡനങ്ങളെക്കുറിച്ചുള്ള പലവിധ പരാതികൾ അന്നുമിന്നും  കേൾക്കാനുണ്ട്. അവയിൽ പലതും  ബ്രിട്ടീഷ് ഭരണകൂടം അവരുടെ സൗകര്യാർത്ഥം ബോധപൂർവം പടച്ചുവിട്ടതാണ്. ചിലതൊക്കെ അർദ്ധസത്യങ്ങളും. ഭിന്നിപ്പിച്ചു ഭരിക്കുക എന്ന കൊളോണിയൽ തന്ത്രം ഏറ്റവും നന്നായി പ്രയോഗിച്ച പ്രദേശങ്ങളിലൊന്നാണ് കേരളവും. ബ്രിട്ടീഷ് ഭരണത്തിലുള്ള മലബാറിൽ മുസ്‌ലിംകൾ നടത്തിയ കലാപങ്ങളെ അവ്വിധം ഹിന്ദുവിരുദ്ധ അതിക്രമങ്ങളായി 1850- കൾ മുതൽ ബ്രിട്ടിഷ് അധികാരികൾ പ്രചരിപ്പിക്കുന്നുണ്ട്. അതിന്റെ ഗുരുതര മുറിവുകൾ ഇന്നും നമ്മുടെ സമൂഹശരീരത്തിൽ ഉണ്ടുതാനും.
കേരളീയ ചിന്താമണ്ഡലം ഏറ്റവും സജീവവും പുഷ്കലവുമായി വന്ന കാലത്ത് ഇടതുപക്ഷം -പ്രധാനമായി അതിന്റെ  നായകത്വം വഹിച്ച സി.പി.എം- ആശയ സംഘർഷങ്ങളിൽ നിന്ന് സ്വയം ഉൾവലിയുന്ന കാഴ്ചയാണ് കേരളത്തിൽ ഈ കാലത്തു കാണുന്നത്.
പക്ഷേ, 1987-ലെ തെരഞ്ഞെടുപ്പു മുതലാണ് ഇങ്ങനെയുള്ള ഒരു ശൈലി സി.പി.എം  ബോധപൂർവം സ്വീകരിക്കുന്നത്. അത് ഏറ്റവും കൂടുതൽ ഉത്സാഹപ്പെടുത്തിയത് കേരളത്തിലെ ഹിന്ദുത്വ ശക്തികളെയായിരുന്നു. ഭൂരിപക്ഷ സമൂഹത്തിൽ അന്തർലീനമായി നിന്ന മുൻവിധികളെ അതു പർവ്വതീകരിക്കുകയും വ്യാപകമായി പ്രചരിപ്പിക്കുകയും ചെയ്തു. അന്നു ബി.ജെ.പിയും അതിന്റെ ഹിന്ദു മുന്നണിയും ഏഴു ശതമാനം വോട്ടു പിടിച്ചത് കോൺഗ്രസ് മുന്നണിയ്ക്കു വലിയ നഷ്ടം വരുത്തി. അതിന്റെ അന്നത്തെ ഗുണഭോക്‌താവ് സി.പി.എം നയിച്ച മുന്നണിയായിരുന്നു എന്ന് പലരും ചൂണ്ടിക്കാട്ടിയിട്ടുണ്ട്. സി.പി.എം സൈദ്ധാന്തികൻ ടി. എം. തോമസ് ഐസക്കും എസ്. മോഹനകുമാറും ചേർന്ന് 1991-ലെ തെരഞ്ഞെടുപ്പു പരാജയം അവലോകനം ചെയ്ത്ഇക്കോണോമിക് & പൊളിറ്റിക്കൽ വീക്കിലിയിൽ പ്രസിദ്ധീകരിച്ച സമഗ്ര പഠനത്തിലും ഈ വസ്തുത അംഗീകരിക്കുന്നുണ്ട്.
പാർട്ടിയിൽ അക്കാലത്ത് ശക്തമായി ഉയർന്നുവന്ന വിഭാഗീയതയും അതിന്റെ ഭാഗമായ പ്രശ്നങ്ങളും വിഷയത്തെ സമഗ്രമായും യാഥാർഥ്യ ബോധത്തോടെയും കൈകാര്യം ചെയ്യുന്നതിൽ നിന്നും സി.പി.എമ്മിനെ പിന്തിരിപ്പിച്ചു എന്നാണ് അനുഭവങ്ങൾ കാണിക്കുന്നത്. കാരണം, 1987-ലെ തെരഞ്ഞെടുപ്പു കഴിഞ്ഞ് അധികം വൈകാതെ കേരള സമൂഹത്തിൽ ക്രിസ്ത്യൻ, മുസ്‍ലിം ന്യൂനപക്ഷങ്ങളുടെ പ്രാധാന്യം തിരിച്ചറിഞ്ഞ് അവരെ വീണ്ടും ഇടതുമുന്നണിയിൽ കൊണ്ടുവരാനുള്ള ശ്രമം ഇ.എം.എസ് തന്നെ നടത്തിയിരുന്നു. ജോസഫ് വിഭാഗം കേരളാ കോൺഗ്രസിനെ മാത്രമല്ല, അബ്ദുന്നാസിർ മഅ്ദനിയുടെ പി.ഡി.പി, ഇബ്രാഹിം സുലൈമാൻ സേട്ടിന്റെ ഇന്ത്യൻ നാഷണൽ ലീഗ് തുടങ്ങിയ മുസ്‍ലിം പ്രാതിനിധ്യമുള്ള കക്ഷികളെയും മുന്നണിയിൽ കൊണ്ടുവരാൻ അദ്ദേഹം ശ്രമങ്ങൾ നടത്തി. എന്നാൽ പാർട്ടിയിൽ ഒരു ഭാഗത്ത് സി.ഐ.ടി.യു ഗ്രൂപ്പ്, മറുഭാഗത്ത് വി.എസ് ഗ്രൂപ്പ് എന്നിങ്ങനെ ശക്തമായ വിഭജനം അതിനകം ഉരുണ്ടുകൂടിയത് ഇ.എം.എസിന്റെ കണക്കുകൂട്ടലുകൾക്കു വിഘാതമായി. അദ്ദേഹത്തെ സി.ഐ.ടി.യു ഗ്രൂപ്പിന്റെ നേതാവായാണ് മറുപക്ഷം കണക്കാക്കിയത്.
പാലക്കാട്ടു നടന്ന സംസ്ഥാന സമ്മേളനത്തിൽ വി. എസ്. അച്യുതാനന്ദൻ ആധിപത്യം ഉറപ്പിച്ചു. ഇ.എം.എസ് പോലും സംസ്ഥാന കമ്മിറ്റിയിൽ എത്തിയത് ശക്തമായ വെല്ലുവിളി നേരിട്ടാണ്. തൊട്ടുമുമ്പ് 1996-ൽ നടന്ന ചണ്ഡിഗഡ് പാർട്ടി കോൺഗ്രസിലും സി.ഐ.ടി.യു വിഭാഗത്തിന്റെ നിലപാടുകളെ അധികാരക്കൊതിയുടെ ഭാഗമായ പാർലമെന്ററി അവസരവാദം എന്നാണ് മറുപക്ഷം ആക്ഷേപിച്ചത്. അതിനാണ് പാർട്ടിയിൽ അംഗീകാരവും കിട്ടിയത്.
എൺപതുകളുടെ മധ്യത്തിൽ ഉയർന്ന ബദൽരേഖ മുതൽ ഇത്തരം വിവാദങ്ങൾ പാർട്ടിയിലുണ്ടായിരിക്കുന്നു. അതൊക്കെ ന്യൂനപക്ഷങ്ങളുടെ രാഷ്ട്രീയ പ്രാതിനിധ്യം ഉറപ്പാക്കുകയും അതേസമയം ഭൂരിപക്ഷ സമുദായത്തെ വലതുപക്ഷ പാളയത്തിലേക്ക് പോകുന്നതിൽ നിന്ന് തടയുകയും ചെയ്യുക എന്ന ദ്വിമുഖ കടമകളെ മുൻനിർത്തിയാണ് പാർട്ടി ചർച്ച ചെയ്തത്. പാർട്ടിയിൽ അടി മുതൽ മുടിവരെ ഇത്തരം സൈദ്ധാന്തിക വിഷയങ്ങൾ സംബന്ധിച്ച ഗൗരവമായ പരിചിന്തനങ്ങൾ അക്കാലത്ത് നടന്നിട്ടുണ്ട്. ഏതു വിഷമം പിടിച്ച നിലപാടുകൾ പാർട്ടി അംഗീകരിക്കുമ്പോഴും അണികളെ അക്കാര്യം സംബന്ധിച്ച് ബോദ്ധ്യപ്പെടുത്താനും അവരുടെ പിന്തുണയും സമ്മതിയും അതിൽ ഉറപ്പുവരുത്താനും നേതൃത്വം നടത്തിയ ബോധപൂർവ ശ്രമത്തിന്റെ ഭാഗമായി അതിനെ കാണണം. കാരണം, പാർട്ടിയെന്നത് സമന്മാരായ സഖാക്കളുടെ സംഘമാണെന്നും അതിൽ അണികൾക്കും നേതാക്കൾക്കും തുല്യപ്രാധാന്യമുണ്ടെന്നും അന്നൊക്കെ പൊതുവിൽ അംഗീകരിക്കപ്പെട്ടിരുന്നു.
സങ്കീർണമായ രാഷ്ട്രീയ- ദാർശനിക വിഷയങ്ങൾ പൊതുസമൂഹത്തിലും പാർട്ടിക്കകത്തും നിരന്തരം ചർച്ചയാക്കുന്ന ശൈലി കമ്യൂണിസ്റ്റുകൾ മുപ്പതുകളുടെ അന്ത്യം തൊട്ട് കേരളത്തിൽ പരീക്ഷിച്ച ഒരു തന്ത്രമാണ്. പൊതുയോഗങ്ങളിലും പാർട്ടി കമ്മിറ്റികളിലും മറ്റു വേദികളിലും അവർ നിരന്തരം ആശയപരമായ ഏറ്റുമുട്ടലുകൾക്കു അവസരം കണ്ടെത്തി. അതിനായി സ്വയം പഠിക്കാനും അണികളെ പഠിപ്പിക്കാനും അവർ സന്നദ്ധരായി. ഇതൊരു വിഷമം പിടിച്ച പ്രക്രിയയാണെങ്കിലും അതിനുള്ള സന്നദ്ധതയും അതിനായുള്ള തയ്യാറെടുപ്പുമാണ് ഇടതുപക്ഷ ആശയങ്ങൾക്ക് ഒരു ദീർഘകാലത്തേക്ക് കേരള സമൂഹത്തിൽ മേധാവിത്വം നൽകിയത്. കോൺഗ്രസ് ഇത്തരം ചർച്ചകളിൽ വിമുഖത കാട്ടി. അവർ  സ്വാതന്ത്ര്യ പ്രസ്ഥാനകാലം മുതലുള്ള തങ്ങളുടെ സാമൂഹിക മൂലധനം അധികാരപ്രവേശനത്തിനു വേണ്ടി മാത്രമാണ് വിനിയോഗിച്ചത്. സാംസ്കാരികവും ചിന്താപരവുമായ ഇടപെടലുകൾ കോൺഗ്രസിന് പൊതുവിൽ അന്യമായിരുന്നു. അധികാരം പങ്കിടുന്നതിൽ  മാത്രം ശ്രദ്ധിച്ച ഭിന്ന സമ്മർദ്ദ ഗ്രൂപ്പുകളുടെ  മുന്നണിയായി കാലാന്തരത്തിൽ കോൺഗ്രസ് മാറിപ്പോയി.
ഇന്ന് കേരളത്തിൽ ഏറ്റവും ശക്തമായ സാംസ്‌കാരിക സ്വാധീനം ഇടതുപക്ഷമല്ല; മറിച്ച്, ഹിന്ദുത്വ ആശയധാരകളാണ് എന്ന സത്യം കാണാതിരുന്നുകൂടാ.
അതിനാൽ ദീർഘകാലമായി കേരളത്തിൽ സാംസ്‌കാരിക- ചിന്താമണ്ഡലങ്ങളിൽ രണ്ടു ധാരകളാണ് പ്രധാനമായും മുന്നിൽ നിന്നത്. ഒരു വശത്ത്, ഇടതുപക്ഷ ആശയങ്ങളും അതിന്റെ ഭാഗമായ സാംസ്‌കാരിക വിനിമയവും; മറുവശത്ത്, ഹിന്ദുത്വ ആശയങ്ങളും അതിന്റെതായ സാംസ്‌കാരിക മണ്ഡലവും. ഇതിൽനിന്ന് വ്യത്യസ്തമായി ഒരു മൂന്നാം ധാര ഉദിച്ചുയരുന്നത് എൺപതുകളുടെ അവസാനം മുതൽ മാത്രമാണ്. വടക്കേ ഇന്ത്യയിൽ ശക്തി പ്രാപിച്ച സാമൂഹികനീതി പ്രസ്ഥാനവും വിവിധ കീഴാള സമൂഹ പ്രസ്ഥാനങ്ങളുമാണ് ഈ ധാരയ്ക്കു കരുത്തുപകർന്നത്. ആഗോള ഇസ്‍ലാമിക പ്രസ്ഥാനങ്ങളും അതിന്റെ സാമാജ്യത്വവിരുദ്ധ അന്തർധാരയും ഇതുമായി ഇഴുകിച്ചേർന്നു പോകാൻ സന്നദ്ധമായി. അതാണ് കേരളത്തിൽ തൊണ്ണൂറുകൾ മുതൽ പ്രത്യക്ഷമായ നവസാമൂഹിക പ്രസ്ഥാനങ്ങളുടെ ജൈവകോശമായി വർത്തിച്ചത്. ദലിത്, ഇസ്‍ലാമിക പ്രസ്ഥാനങ്ങളാണ് അവയിൽ  മുന്നിൽനിന്നത്.
ഇങ്ങനെ കേരളീയ ചിന്താമണ്ഡലം ഏറ്റവും സജീവവും പുഷ്കലവുമായി വന്ന കാലത്ത് ഇടതുപക്ഷം -പ്രധാനമായി അതിന്റെ  നായകത്വം വഹിച്ച സി.പി.എം- അത്തരം ആശയ സംഘർഷങ്ങളിൽ നിന്ന് സ്വയം ഉൾവലിയുന്ന കാഴ്ചയാണ് കേരളത്തിൽ ഈ കാലത്തു കാണുന്നത്. പാർട്ടിക്കകത്തും പുറത്തും ആശയപരമായ ഏറ്റുമുട്ടലുകൾ അപൂർവമായി; ഭിന്നവീക്ഷണങ്ങൾ വിഭാഗീയതയായി ചിത്രീകരിക്കപ്പെട്ടു. എം. എൻ. വിജയൻ നയിച്ച പ്രസ്ഥാനം ചിന്തയുടെ വെളിച്ചം പാർട്ടിയിൽ കെട്ടുപോകുന്ന കാലത്തെ ഒരു അന്തിത്തിരിയായി മുനിഞ്ഞുകത്തി ക്രമേണ അപ്രത്യക്ഷമായി. പാർട്ടിയുടെ വിവിധ പ്രസിദ്ധീകരണങ്ങളിൽ പ്രവർത്തിച്ച ഡസൻ കണക്കിന് പത്രപ്രവർത്തകരും പുരോഗമന കലാസാഹിത്യസംഘം അടക്കമുള്ള പ്രസ്ഥാനങ്ങളിലെ പ്രമുഖ പ്രവർത്തകരും ശക്തരായ എഴുത്തുകാരിൽ പലരും പുറത്തായി. പുരയ്ക്കുമേൽ ചാഞ്ഞ മരം വെട്ടിവീഴ്‌ത്തുന്ന ജോലിയിൽ ഉത്സാഹത്തോടെ പാർട്ടിയും നേതാക്കളും മുഴുകി. സ്റ്റാലിന്റെ കാലത്തു ഷഡാണോവ് നടത്തിയ ഭയാനകമായ സാംസ്‌കാരിക പ്രക്ഷാളനത്തിന്റെ അനുഭവങ്ങൾ കേരളത്തിലും ദൃശ്യമായി.
അതിന്റെ ഫലം ആഭ്യന്തര ജനാധിപത്യം ശുഷ്കമാവുകയും പാർട്ടിക്കുപകരം അതിന്റെ നേതാവ് സർവ്വപ്രതാപിയായി മാറുകയും ചെയ്യുന്ന പ്രവണതയാണ്. വി.എസ് -പിണറായിപ്പോര് അതിനുള്ള കളമൊരുക്കി. പിണറായി വിജയൻ ആത്യന്തികമായി പാർട്ടിയുടെ മുഴുവൻ ശക്തികേന്ദ്രമായി. പാർട്ടിയിലെയും ഭരണത്തിലെയും അധികാരകേന്ദ്രങ്ങളെ സ്തുതിഗീതം കൊണ്ടു മൂടാൻ  കവികളും കലാകാരരും മത്സരിക്കുന്ന അവസ്ഥ വന്നു.
ഇടതുപക്ഷത്ത് എതിർപ്പിന്റെയും ചിന്താപരമായ ഊർജസ്വലതയുടെയും തിരയടങ്ങി, അവിടെ ശവപ്പറമ്പിലെ ശാന്തത കളിയാടിയപ്പോൾ അതിന്റെ നേട്ടം കൊയ്തെടുത്തത് വലതുപക്ഷ ഹിന്ദുത്വ ശക്തികളാണ്. ഇന്ന് കേരളത്തിൽ ഏറ്റവും ശക്തമായ സാംസ്‌കാരിക സ്വാധീനം ഇടതുപക്ഷമല്ല; മറിച്ച്, ഹിന്ദുത്വ ആശയധാരകളാണ് എന്ന സത്യം കാണാതിരുന്നുകൂടാ. അതിന്റെ ഫലം, കൊളോണിയൽ കാലം മുതൽ അധികാരശക്തികൾ പ്രയോഗിക്കുന്ന ഭിന്നിപ്പിക്കൽ നയത്തിന്റെ ഭാഗമായ ഇസ്‌ലാമോഫിബിക് ചിന്തകൾക്ക് ഇന്ന് പൊതുസമൂഹത്തിൽ അംഗീകാരവും സ്വാധീനവും  വർധിച്ചതാണ്. അത് മുഖ്യധാരയുടെ ഭാഗമായി. അതിന്റെ ഏറ്റവും വലിയ ഉദാഹരണം ഇന്ന് സി.പി.എം നേതാക്കൾ അടക്കമുള്ളവരുടെ ഇസ്‍ലാം വിരുദ്ധ പ്രസ്താവനകളിൽ നമുക്ക് വായിച്ചെടുക്കാം.
മുൻകാലങ്ങളിൽ ഹിന്ദുത്വശക്തികൾ പറഞ്ഞുവന്ന ഇസ്‍ലാം വിരുദ്ധ, ദലിത് വിരുദ്ധ പരാമർശങ്ങൾ ഇന്ന് ഇടതുപക്ഷക്കാർ എന്നറിയപ്പെടുന്ന പലരുടെയും നാവിൽ നിന്നാണ് പുറത്തുവരുന്നത്.
തങ്ങൾ ഒരു വലതുപക്ഷ ആശയമണ്ഡലത്തിന്റെ ധൂമകേതുക്കൾ മാത്രമായി അധഃപതിക്കുകയാണ് എന്ന് അവരിൽ പലരും തിരിച്ചറിയുന്നുപോലുമില്ല. എസ്.ഡി.പി.ഐ അല്ലെങ്കിൽ ജമാഅത്തെ ഇസ്‍ലാമി ആണ് അവർക്ക് ഇന്നത്തെ ഏറ്റവും വലിയ ഭീഷണി. ഭീതിയിലകപ്പെട്ട ഒരു ന്യൂനപക്ഷം ഇടതുപക്ഷത്തെ പിന്തുണച്ചാൽ അതിൽ എന്തിനാണ് അസ്വസ്ഥത പ്രകടിപ്പിക്കുന്നത്? അതിന്റെ അർഥം അവർ കൊളോണിയൽ ഭരണാധികാരികളുടെ യുക്തികളെ ചിന്താശൂന്യമായി പിൻപറ്റുന്നു എന്നു മാത്രമാണ്. അതേപോലെ ഹിന്ദുത്വ ആശയങ്ങളെ നേരിട്ടുനിന്നു ചെറുക്കുന്നതിനുപകരം അതിനെ സ്വാംശീകരിക്കാനും അതിന് ഒളിഞ്ഞും മറഞ്ഞും പ്രോത്സാഹനം നൽകാനും അവർ തയ്യാറാകുന്നു എന്നു കൂടിയാണ്. സത്യത്തിൽ, മുൻകാലങ്ങളിൽ ഹിന്ദുത്വശക്തികൾ പറഞ്ഞുവന്ന ഇസ്‍ലാം വിരുദ്ധ, ദലിത് വിരുദ്ധ പരാമർശങ്ങൾ ഇന്ന് ഇടതുപക്ഷക്കാർ എന്നറിയപ്പെടുന്ന പലരുടെയും നാവിൽ നിന്ന് പുറത്തുവരുന്നത് അതിന്റെയൊരു ലക്ഷണമാണ്.
ഇങ്ങനെയുള്ള ഒരു പരിണതിയിലേക്ക് കേരളത്തിലെ സി.പി.എം എത്തിച്ചേർന്നതിൽ പാർട്ടിയിലെ ആഭ്യന്തര കലഹങ്ങളും വിഭാഗീയയും ഒരു പ്രധാന കാരണമാണ്. എന്നാൽ അതിനപ്പുറം, ശക്തമായ ആഭ്യന്തര ചർച്ചകളും ആശയപരമായ ഏറ്റുമുട്ടലുകളും നിരുത്സാഹപ്പെടുത്തി, അത്തരം നിലപാടുകൾ പുലർത്തിയവരെ മഹാശത്രുക്കളായി മുദ്ര കുത്തി വേട്ടയാടുന്ന രീതി സമീപകാലത്തു പാർട്ടിയിൽ ശക്തിപ്പെട്ട പ്രവണതയാണ്. വൈതാളിക സംഘങ്ങൾ ഒരു ബൂർഷ്വാ പാർട്ടിയെ സംബന്ധിച്ച് സ്വാഭാവികമാണ്. കാരണം അവർക്കു സമൂഹത്തിൽ ഒരു മാറ്റവും കൊണ്ടുവരേണ്ടതില്ല. നിലവിലെ ചൂഷണസംവിധാനത്തെ അഭംഗുരം നിലനിർത്തലാണ് അവർക്കു പ്രധാനം. എന്നാൽ കമ്മ്യൂണിസ്റ്റുകൾ സാമൂഹിക മാറ്റത്തെ സ്വപ്നം കാണുന്നവരാണ്. അല്ലെങ്കിൽ ഒരു കാലത്തു അവർ അങ്ങനെയായിരുന്നു. അതിൽ നിന്നുള്ള മാറ്റം കാണിക്കുന്നത് ഒരു മഹത്തായ വിമോചന പ്രത്യയശാസ്ത്രത്തിന്റെ, അതിൽനിന്ന് ഉടലെടുത്ത ജനകീയ പ്രസ്ഥാനത്തിന്റെ അലകും പിടിയും മൊത്തം മാറിപ്പോയി എന്നുതന്നെയാണ്.
തങ്ങളുടെ സ്വപ്‌നങ്ങൾ പോലും തങ്ങളുടേതല്ല എന്ന മാപ്പുസാക്ഷി നയം പാർട്ടിയെ എവിടെ കൊണ്ടെത്തിക്കും എന്ന കാര്യം അവിടെ നിൽക്കട്ടെ. അത് കേരളത്തെ എങ്ങോട്ട് നയിക്കും എന്നത് പക്ഷേ ഗൗരവമായി ആലോചിക്കേണ്ട വിഷയം തന്നെയാണ്.",left
"വിളങ്ങാൻ പോകുന്നമന്നവേന്ദ്രാ, താങ്കൾ നഗ്നനാണ്… അമേരിക്കൻ ചരിത്രത്തിൽ ഇന്നുവരെ ഉണ്ടായിട്ടില്ലാത്ത സ്വഭാവങ്ങളുള്ള ഭരണകൂടമാണ്  വരാൻ പോകുന്നത്. ജനാധിപത്യവ്യവസ്ഥയ്ക്ക് വെല്ലുവിളിയായിരിക്കും ട്രംപിന്റെ പുതിയ ഭരണരീതി എന്ന് മുൻകൂട്ടിടൈം മാഗസിൻ, ന്യൂയോർക്കർ മാഗസിൻഎന്നിവയൊക്കെ എഴുതിക്കഴിഞ്ഞു.
കോവിഡ് പടർന്നുതുടങ്ങിയ കാലത്ത് പറഞ്ഞതും പ്രവർത്തിച്ചതുമായ കാര്യങ്ങൾ ഒരു പ്രസിഡന്റിനും ചേർന്നതല്ലായിരുന്നതിനാൽ ഇനി ഒരിക്കലും ഇതിനിടവരാതിരിക്കട്ടെ എന്ന് പ്രാർത്ഥിച്ചവരാണ് ഞങ്ങൾ. അത്ര ശുഭപ്രതീക്ഷ വേണ്ടെന്ന് സൂചന നേരത്തെ ലഭിച്ചിട്ടുള്ളതിനാൽ, ഞങ്ങൾ അമേരിക്കൻ പൗരർക്ക്, ഇപ്പോൾ അസ്വസ്ഥതയ്ക്ക് അവകാശമുണ്ട്. അമേരിക്ക മൊത്തമായി, ഏകപക്ഷീയമായി തെരഞ്ഞെടുത്തതല്ല ട്രംപിനെ എന്നത് ഓർക്കേണ്ടതാണ്. ആകെപ്പാടെയുള്ള വോട്ടിൽ (popular vote) 49.9% ട്രംപിനു കിട്ടിയപ്പോൾ 48.4% കമല ഹാരിസിന് കിട്ടിയിട്ടുണ്ട് എന്നത്, പകുതിയോളം ജനങ്ങളേ  ട്രംപിനെ പിന്തുണയ്ക്കുന്നുള്ളു എന്നാണ് സൂചിപ്പിക്കുന്നത്. ട്രംപിന്റെ സ്വരം അമേരിക്കയുടെ സ്വരമല്ല എന്നു സാരം.
സന്നിഗ്ധഘട്ടം വരുമ്പോഴാണ് ട്രംപിന്റെ ജൽപ്പനങ്ങളും വിഡ്ഢിത്തങ്ങളും പുറത്തുവരുന്നത്. കോവിഡ് വൈറസ് പരക്കുന്ന സമയത്ത് പരിസരം അണുവിമുക്തമാക്കാൻ ക്ളോറോക്സ് ഉപയോഗിക്കുന്നെങ്കിൽ അത് കുടിച്ചാൽ പോരേ എന്നുചോദിക്കുന്ന വിഡ്ഢിത്തം മറ്റൊരു അമേരിക്കൻ പ്രസിഡന്റും പ്രകടിപ്പിച്ചിട്ടില്ല. സകല കഴിവും ഉപയോഗിച്ച് പ്രതിരോധശക്തിയെപ്പറ്റി ബോധവൽക്കരിക്കാനും കുത്തിവെയ്പ്പിന്റെ ആധികാരിത ഉറപ്പുവരുത്താനും ശ്രമിക്കുന്ന ആന്തണി ഫൗചിയെ കളിയാക്കുകയും തള്ളിപ്പറയുകയും ചെയ്തുകൊണ്ടിരുന്നത് അമേരിക്കക്കാകെ നാണക്കേടുണ്ടാക്കിയ ഒന്നാണ്.
ശാസ്ത്രലോകംആശങ്കയിൽ
ലോകതീരുമാനങ്ങൾക്കെതിരെ നിലപാടെടുക്കുന്ന ട്രംപ് ശാസ്ത്രത്തിന്റെ പക്ഷത്തല്ല എന്നത് ഭീതിദമാണ്. കാലാവസ്ഥാ വ്യതിയാനമില്ലെന്ന് നടിക്കാൻ ശ്രമിക്കുന്ന ആളാണദ്ദേഹം. ‘ക്ലീൻ എനർജി’ എന്ന വിശ്വാസപ്രസ്ഥാനത്തെ തകർത്തുകളയും വിധമാണ് ട്രംപിൻ്റേയും കൂട്ടാളികളുടെയും പിന്തിരിപ്പൻ ചെയ്തികൾ. ശാസ്ത്രത്തിൽ ബഹുസ്വരത, സമതനീതി, സമൂല ഉൾക്കൊള്ളൽ തുടങ്ങിയവ ഇല്ലാതാക്കാൻ പ്ളാനിട്ടും കഴിഞ്ഞു. യൂണിവേഴ്സിറ്റികളിൽ റാഡിക്കലുകൾ വിളയാടുകയാണെന്നും അവരെ നിലയ്ക്ക് നിർത്തുകയോ ഇല്ലാതാക്കുകയോ ചെയ്യുമെന്നും  പ്രഖ്യാപിച്ചും കഴിഞ്ഞു. സ്വതന്ത്ര ചിന്തയെ ഹനിക്കുകയാണ് ഉദ്ദേശ്യം.
പണ്ട് റഷ്യയിൽ നടന്ന പോലെ, ശാസ്ത്രത്തെ രാഷ്ട്രീയവൽക്കരിക്കാനാണ് ട്രംപും കൂട്ടരും നിശ്ചയിച്ചിരിക്കുന്നത്. രാഷ്ട്രീയലാഭത്തിന് സത്യം മൂടിവെയ്ക്കപ്പെടുന്ന നിലയിലേക്ക് മാറുന്നുവെങ്കിൽ അത് ആത്മഹത്യാപരമാണ്.
തന്റെ ആശയങ്ങളോട് യോജിക്കാത്തവരെ കൊന്നുകളയും  എന്ന് വ്യക്തമാക്കിക്കഴിഞ്ഞിട്ടുണ്ട് ട്രംപ്. വേണ്ടിവന്നാൽ പട്ടാളത്തെ ഉപയോഗിക്കും എന്ന് തെരഞ്ഞടുപ്പുകാലത്ത് പ്രഖ്യാപിച്ചിരുന്നു. സെമി കണ്ടക്റ്റർ വ്യവസായത്തിൽ ശാസ്ത്രജ്ഞരുടെ വിപുലമായ പങ്കാളിത്തം തടയുമെന്ന് ഭീഷണിയുണ്ട്. നാഷണൽ സയൻസ് ഫൗണ്ടേഷന്റെ ഫണ്ടിങ്ങ് വെട്ടിക്കുറച്ച് തുച്ഛമാക്കുമെന്നും പറയുന്നു. ലോകത്തെ ഏറ്റവും വലിയ ബയോമെഡിക്കൽ ഗവേഷണ സംരംഭമായ നാഷനൽ ഇൻസ്റ്റിറ്റ്യൂറ്റ് ഓഫ് സയൻസ് (NIH) ഇളക്കി പ്രതിഷ്ഠിക്കും എന്നത് ആശ്ചര്യജനകം മാത്രമല്ല പേടിപ്പെടുത്തുന്നതുമാണ്. പ്രതിരോധ കുത്തിവെയ്പ്പുകളെ പിന്തുണയ്ക്കാത്ത റോബർട്ട് കെന്നഡിയുടെ പിന്തിരിപ്പൻ നയങ്ങൾ ശാസ്ത്രലോകത്തെ പിന്നോട്ട് വലിയ്ക്കാൻ പര്യാപ്തമാണ്. പുതിയ രാഷ്ട്രീയശക്തിയായി മാറുന്ന ഇലോൺ മസ്ക് ആകട്ടെ, ശാസ്ത്രരംഗത്ത് നിറയെ നിയോ മാർക്സിസ്റ്റുകളാണെന്നും അവരെ ഉന്മൂലനം ചെയ്യുന്നത് ആദ്യപടിയായിക്കുമെന്നും പ്രഖ്യാപിച്ചു കഴിഞ്ഞു. ലോകപ്രസിദ്ധ സയൻസ് മാഗസിൻ ഇങ്ങനെ റിപ്പോർട്ട് ചെയ്തിരിക്കിന്നു:‘We’re definitely worried’, said one biomedical research advocate who spoke with Science. And former NIH Director Harold Varmus sees enormous risks—especially if (Trump) placed someone as unhinged as (Kennedy) into a position of responsibility.
പണ്ട് റഷ്യയിൽ നടന്ന പോലെ, ശാസ്ത്രത്തെ രാഷ്ട്രീയവൽക്കരിക്കാനാണ് ട്രംപും കൂട്ടരും നിശ്ചയിച്ചിരിക്കുന്നത്. രാഷ്ട്രീയലാഭത്തിന് സത്യം മൂടിവെയ്ക്കപ്പെടുന്ന നിലയിലേക്ക് മാറുന്നുവെങ്കിൽ അത് ആത്മഹത്യാപരമാണ്. ആഗോള ശാസ്ത്രമേഖല തന്നെ മാറിപ്പോകും, യൂണിവേഴ്സിറ്റികൾ ഇരുണ്ട കാലഘട്ടത്തിലേക്ക് പതിക്കും. ശാസ്ത്രാടിസ്ഥാനമുള്ള പോളിസികളെ പിന്നോട്ട് നയിക്കുകയും ശാസ്ത്രജ്ഞരെ നിശ്ശബ്ദരാക്കുകയും ചെയ്യുന്നത് ശാസ്ത്രം കെട്ടിപ്പടുത്ത വിശാലവും അതിസ്ഥൂലവുമായ അഭിവൃദ്ധിയുടെ ഘടികാരസൂചിയെ പിന്നോട്ട് തിരിക്കലാണ്. പൊതുജനാരോഗ്യവും സാമ്പത്തികഭദ്രതയും രാജ്യസുരക്ഷയും ഭാവിയിൽ സ്വാസ്ഥ്യത്തോടെ വസിക്കാനുള്ള കാലാവസ്ഥയും താറുമാറാക്കാനുള്ള വഴി തെളിയ്ക്കുകയുമാണ്.
യുക്തിയും വിവേകവുംഒഴിഞ്ഞ രാജാവ്
ഗ്രീൻലാന്റ് വിലയ്ക്കു വാങ്ങുമെന്നും പാനമാ കനാൽ പിടിച്ചെടുക്കുമെന്നുമുള്ള പ്രഖ്യാപനങ്ങൾ ലോകത്തെ ഞെട്ടിച്ചു കഴിഞ്ഞു. അമേരിക്കൻ ജനത മരവിച്ചുനിൽക്കുന്ന വേള. കാനഡയെ അമേരിക്കയുടെ സംസ്ഥാനമാക്കി മാറ്റുമെന്ന് വീമ്പിളക്കിയിട്ടുമുണ്ട്.  കനേഡിയൻ പ്രധാനമന്ത്രിയെ ‘ഗവർണർ’ എന്ന് സംബോധന ചെയ്തും കഴിഞ്ഞു, പുതിയ പ്രസിഡന്റ്. റഷ്യ യുക്രെയ്ൻ പിടിച്ചെടുക്കുന്നതിനും ഇസ്രായേൽ ഗാസയും ലെബനോണും സ്വന്തമാക്കുന്നതിനും സാധുത നൽകുകയാണ് ഈ പ്രവൃത്തികൾ. ഒരു പുതിയ ലോകക്രമം (world order) സംജാതമാകുകയാണ് ഇതുവഴി. അമേരിക്കൻ പൗരർ അവരറിയാതെ ഒരു നിഷ്ഠൂരരാജ്യത്തെ പ്രജകളായി മാറിയേക്കാം എന്നത് ചരിത്രത്തിന്റെ ഗതിമാറ്റമാണോ എന്ന് ശങ്കിച്ചുനിൽക്കുകയാണ് ഞങ്ങൾ, അമേരിക്കൻ പൗരർ.
‘Trump’s remarks are reckless stupidity beyond belief’എന്ന്ന്യൂ യോർക്ക് ടൈംസ്കോളമിസ്റ്റ് റ്റോം ഫ്രീഡ്മാൻ. ഇത് ആഗോളീയമായി നഷ്ടവും ഹാനിയുമുണ്ടാക്കിക്കഴിഞ്ഞു, രാജ്യത്തെ അപകടാവസ്ഥയിലേക്ക് നയിക്കുന്നു,  വെറും തമാശയല്ല, എല്ലാം താറുമാറാക്കുന്ന അവസ്ഥയ്ക്കുള്ള കുറിപ്പടിയാണ് എന്നെല്ലാം ഫ്രീഡ്മാൻ സ്ഥാപിക്കുന്നു. ഏറ്റവും വിഷമിപ്പിക്കുന്ന കാര്യം, ഇതെല്ലാം റഷ്യയും ചൈനയും സസൂക്ഷ്മം നിരീക്ഷിക്കുന്നുണ്ടെന്നുള്ളതാണ്. ലോകസമാധാന വ്യവസ്ഥയുടെ ആണിക്കല്ല് ഇളക്കുന്നവിധം ഈ രാജ്യങ്ങളോ മറ്റ് രാജ്യങ്ങളോ പെരുമാറിയേക്കാം. അപ്പോൾ, ഞങ്ങൾ അമേരിക്കൻ പ്രജകൾക്ക്, തങ്ങളുടേതല്ലാത്ത കാരണങ്ങളിലൂടെ സംജാതമായ പ്രത്യാഘാതങ്ങളുടെ കുറ്റം ഏറ്റെടുക്കുകയും വേണ്ടിവരുന്നു.
താരിഫ് നിയമങ്ങൾ മാറ്റി, ഇറക്കുമതി കുറയ്ക്കുമ്പോൾ അമേരിക്ക സ്വന്തമായി നിർമാണമേഖല ത്വരിതപ്പെടുത്തേണ്ടതുണ്ട്. അതിനുള്ള മാനുഷികവിഭവം ഇല്ലാതെ പോകുന്നു എന്നത് മുൻകൂട്ടി അറിയാൻ വലിയ ബുദ്ധി വേണ്ട.
ദൂരക്കാഴ്ചയില്ലാത്തസാമ്പത്തിക നയങ്ങൾ
ഇറക്കുമതി തീരുവയ്ക്കുള്ള നിയമങ്ങൾ മാറ്റുന്നത് വിദൂര പ്രത്യാഘാതമുണ്ടാക്കും. ഇത് തെല്ലും മനസ്സിലക്കാതെയുള്ള നടപടികൾ രാജ്യത്തെ വിഷമഘട്ടത്തിലേക്ക് നയിക്കുമെന്ന് മറ്റെല്ലാവർക്കും അറിയാമെങ്കിലും ട്രംപിനും കൂട്ടർക്കും തെല്ലും വെളിവായിട്ടില്ല.
11 മില്യൺ അനധികൃത പൗരരെ നാടുകടത്തുമെന്ന പ്രഖ്യാപനം വോട്ട് ചോദിക്കുമ്പോൾ സാർത്ഥകമാകുമെങ്കിലും പ്രായോഗികത തെല്ലും ഏശിയിട്ടില്ലാത്ത സങ്കൽപ്പം മാത്രമാണ്. ഇത്രയും ആൾക്കാരെ തെരഞ്ഞുപിടിച്ച് കൊണ്ടുവന്നാൽ അവരെ എവിടെ താമസിപ്പിക്കും എന്ന പോലെയുള്ള പ്രാഥമിക ചോദ്യങ്ങൾ പോലും ചോദിക്കപ്പെടുന്നില്ല. ഇന്ന് സായിപ്പ് ചെയ്യാൻ മടിക്കുന്ന ജോലികൾ ഇവരാണ് ചെയ്തു തീർക്കുന്നത്. ഇവരുടെ ഒഴിഞ്ഞുപോക്ക് സൃഷ്ടിക്കുന്ന ശൂന്യത നികത്തുന്നതെങ്ങനെ എന്ന് വോട്ട് ചെയ്തവർ ആലോചിച്ചില്ല എന്നതിന്റെ ശിക്ഷ അനുഭവിക്കാനിരിക്കുന്നതേയുള്ളൂ.
താരിഫ് നിയമങ്ങൾ മാറ്റി, ഇറക്കുമതി കുറയ്ക്കുമ്പോൾ അമേരിക്ക സ്വന്തമായി നിർമാണമേഖല ത്വരിതപ്പെടുത്തേണ്ടതുണ്ട്. അതിനുള്ള മാനുഷികവിഭവം ഇല്ലാതെ പോകുന്നു എന്നത് മുൻകൂട്ടി അറിയാൻ വലിയ ബുദ്ധി വേണ്ട. ഒരു വർഷത്തിനകം വിലക്കയറ്റവും നാണ്യപ്പെരുപ്പവും ജനങ്ങളെ ദാരിദ്ര്യത്തിലേക്കും ബുദ്ധിമുട്ടുകളിലേക്കും തള്ളിയിടുമെന്ന താക്കീത് നൽകാൻ പ്രാപ്തിയുള്ള സാമ്പത്തിക വിദഗ്ധർ ധാരാളമുണ്ട് അമേരിക്കയിൽ. എന്നാൽ, അവരുടെ വാക്ക് കേൾക്കാത്ത ഭരണാധികാരിയാണ് വാഴാൻ പോകുന്നത്. ഇത് സമൂഹത്തെ സംഭ്രമത്തിലേക്കാണ്  നയിക്കുന്നത്.
ഭരണകൂടം മൊത്തം രാഷ്ട്രീയവൽക്കരിക്കാൻ സ്വന്തം പിണിയാളുകളെ തെരഞ്ഞെടുത്തു കഴിഞ്ഞു. ഒരു ടെലിവിഷൻ അവതാരകനെ പെൻ്റഗൺ തലപ്പത്ത് പ്രതിഷ്ഠിച്ച് ഇത് കൃത്യമായി സൂചിപ്പിച്ചു കഴിഞ്ഞു. മാറുന്ന  വിദേശനയത്തെക്കുറിച്ച് മറ്റ് രാജ്യങ്ങൾക്ക് ആകാംക്ഷയുണ്ട്. അതേ ആകാംക്ഷ സ്വദേശികൾക്കുമുണ്ട് എന്നതാണ് സത്യം.
നഗ്നനൃപൻ
നിരവധി ക്രിമിനൽ കേസുകളിൽ കുറ്റക്കാരനാണെന്ന് തെളിഞ്ഞ ആൾ ജനാധിപത്യവ്യവസ്ഥയിലാണെങ്കിലും ചില നിയമപ്പഴുതുകളിലൂടെ രാജ്യഭാരം ഏൽക്കുകയാണ്. അഴിമതി ആരോപണങ്ങൾ വേറെ. ലൈംഗികക്കുറ്റങ്ങളും ഇതിൽപ്പെടും. ക്യാപിറ്റോൾ ആക്രമിച്ച് ഭരണകൂടചര്യകളെ താറുമാറാക്കാൻ അനുയായികളെ അയച്ച ആൾ - ഈ രാജ്യദ്രോഹികളെ വെറുതെ വിടുമെന്ന് പ്രഖ്യാപിച്ചിട്ടുണ്ട് ട്രംപ് —നിസ്സങ്കോചം മന്നവേന്ദ്രനായി വിളങ്ങാൻ പോവുകയാണ്. രാജാവ് നഗ്നനാണ് എന്ന് ഞങ്ങൾ പ്രജകൾ നിസ്സങ്കോചം വിളിച്ചു പറയുന്നുണ്ടെങ്കിലും അത് ഒരു മേനി തന്നെ എന്ന് നടിക്കാനുള്ള അറിവ് മാത്രമേയുള്ളൂ, ചങ്കൂറ്റം ഒരു മറയാക്കുന്ന ഈ അഭിനവ പ്രസിഡന്റിന്. ഈ നഗ്നതയിൽ ലിംഗോദ്ധാരണം സംഭവിച്ചാലും അത് ഒരു കഴിവ് എന്ന് പ്രഖ്യാപിച്ചേക്കാവുന്ന ഇടുങ്ങിയ ബുദ്ധി പേറുന്ന ആൾ, ഞങ്ങളുടെ നേതാവ്.",left
"കിഫ്ബി ടോളുമായി സര്‍ക്കാര്‍ മുന്നോട്ട് തന്നെ | കിഫ്ബി റോഡുകള്‍ക്ക് ടോള്‍ പിരിക്കാനുള്ള നീക്കം സ്ഥിരീകരിച്ച് എല്‍.ഡി.എഫ് കണ്‍വീനറും ധനമന്ത്രിയും. വിഷയം എല്‍.ഡി.എഫ് ചര്‍ച്ച ചെയ്തിട്ടുണ്ടെന്ന് കണ്‍വീനര്‍ ടി.പി രാമകൃഷ്ണന്‍ പറഞ്ഞു. ടോള്‍ പിരിവുള്‍പ്പെടെ വരുമാനം കണ്ടെത്താനുള്ള വിവിധ നിര്‍ദേശങ്ങള്‍ കിഫ്ബി സമര്‍പ്പിച്ചതായും എന്നാല്‍ അന്തിമ തീരുമാനം എടുത്തിട്ടില്ലെന്നും ധനമന്ത്രി കെ.എന്‍ ബാലഗോപാലും പ്രതികരിച്ചു. കിഫ്ബി കേരളത്തിന്‍റെ ശാപമായി മാറുകയാണെന്ന് കോണ്‍ഗ്രസ് നേതാവ് രമേശ് ചെന്നിത്തല പറഞ്ഞു.

അമ്പത് കോടിക്ക് മുകളില്‍ നിര്‍മാണച്ചിലവുള്ള റോഡുകള്‍ക്കും പാലങ്ങള്‍ക്കും ടോള്‍ പിരിക്കാനുള്ള കിഫ്ബിയുടെ ശുപാര്‍ശ മുഖ്യമന്ത്രിയുടെ അധ്യക്ഷതയില്‍ ചേര്‍ന്ന ധന, നിയമ മന്ത്രിമാരുടെ യോഗം തത്വത്തില്‍ അംഗീകരിച്ചതായുള്ള വാര്‍ത്തകള്‍ ശരിവയ്ക്കുന്നതാണ് എല്‍.ഡി.എഫ്. കണ്‍വീനറുടെയും ധനമന്ത്രി കെ.എന്‍ ബാഗോപാലിന്‍റെയും പ്രസ്താവനകള്‍. ടോള്‍ ഉള്‍പ്പെടെ വരുമാനം കണ്ടെത്താനുള്ള വിവിധ മാതൃകകള്‍ കിഫ്ബി സമര്‍പ്പിച്ചിട്ടുണ്ടെന്നും എന്നാല്‍ അന്തിമ തീരുമാനമെടുത്തിട്ടല്ലെന്നുമാണ് ധനമന്ത്രി കെ.എന്‍ ബാലഗോപാല്‍ പറയുന്നത്.

കേന്ദ്രം സാമ്പത്തികമായി ഞെരുക്കുമ്പോള്‍ വികസനത്തിന് വേണ്ടി എന്തൊക്കെ ചെയ്യേണ്ടിവരുമെന്ന് ചര്‍ച്ച ചെയ്ത് തീരുമാനിക്കുമെന്ന് സി.പി.എം സംസ്ഥാന സെക്രട്ടറി എം.വി ഗോവിന്ദന്‍ പ്രതികരിച്ചു. അതേസമയം, കിഫ്ബി വെള്ളാനയായി മാറുമെന്ന് നേരത്തെ പറഞ്ഞത് സത്യമാവുകയാണെന്ന് രമേശ് ചെന്നിത്തല പ്രതികരിച്ചു.‌ ദേശീയ പാതകളില്‍ നിന്ന് വിഭിന്നമായി പ്രത്യേക ക്യാമറകള്‍ സ്ഥാപിച്ച് ഫാസ്ടാഗ് പോലുള്ള സംവിധാനങ്ങളിലൂടെ ടോള്‍ പിരിക്കാനാണ് കിഫ്ബിയുടെ ആലോചന. ഇതിനായി  പഠനങ്ങള്‍ ആരംഭച്ചിതായും വിവരമുണ്ട്.",neutral
"ബ്രാഞ്ച് കമ്മിറ്റിയിലായാലെന്താ,കോട്ടയത്ത് അന്നുമിന്നുമുണ്ട്അതേ സുരേഷ് കുറുപ്പ്… സുരേഷ് കുറുപ്പിനെ സി.പി.എം കോട്ടയം ജില്ലാ കമ്മിറ്റിയിൽനിന്ന് ഒഴിവാക്കി. ആദ്യംമാതൃഭൂമിയിലും പിന്നെമനോരമയിലും വാർത്ത വന്നു.ദേശാഭിമാനിയിൽ കണ്ടില്ല, എഡിഷൻ പേജിൽ പ്രസിദ്ധീകരിച്ച വാർത്ത ഒരുപക്ഷെ, ശ്രദ്ധയിൽ പെടാതെ പോയതാകാം.
പ്രായമായി, 68 വയസ്സ്.നാലുതവണ ലോക്‌സഭാംഗം,രണ്ടു തവണ നിയമസഭാംഗം.ഒഴിവാക്കാൻ കാരണങ്ങളേറെ- കമ്മിറ്റികളിൽ സജീവമല്ല. പ്രായാധിക്യം നല്ല കാരണം. പിന്നെ, വായിക്കും. ഇടയ്ക്ക് വാ തുറക്കുമ്പോൾ വിമർശിക്കും. പിന്നെ, പറഞ്ഞതുകൊണ്ട് കാര്യമില്ലെന്ന് ഓർത്ത് ചിരിക്കും. അയാൾ പറഞ്ഞ വാക്കുകളേക്കാൾ ആ ചിരി, ചിരിക്കാതെയും വായിക്കാതെയും വളർന്ന നേതാക്കളെ ഉറക്കത്തിൽ അലോസരപ്പെടുത്തും.ഒഴിവാക്കാൻ ഇതിൽ കൂടുതൽ എന്തു കാരണം വേണം?
കുറുപ്പിന് പകരം വാസവൻ വരും, റസ്സൽ വരും, അനിൽകുമാർ വരും. അവരൊക്കെ നല്ല നേതാക്കളാണ്. എന്തോ, നമ്മുടെ ഹൃദയത്തിൽ സുരേഷ് കുറുപ്പ് മാത്രം.
പണ്ട് എസ്.എഫ്.ഐ കാമ്പസുകളുടെ വികാരമായിരുന്ന കാലത്ത് കോട്ടയത്ത് ഒരു സുരേഷ് കുറുപ്പുണ്ടായിരുന്നു. നന്നായി ചിരിക്കുന്നവൻ. നല്ല ഭാഷയിൽ സംസാരിക്കുന്നവൻ. അടിപൊളി വസ്ത്രം ധരിക്കുന്നവൻ. വായന ജീവിതത്തിന്റെ ഭാഗമാക്കിയവൻ. രാഷ്ട്രീയത്തിന്റെ അതിരുകളില്ലാത്ത സൗഹൃദമുള്ളവൻ. സിനിമ, രാഷ്ട്രീയം, സാഹിത്യം- എല്ലാ മേഖലകളെക്കുറിച്ചും അറിവുള്ളവൻ. സി.ആർ. ഓമനക്കുട്ടൻ മുതൽ മുട്ടത്തുവർക്കിവരെയുള്ളവരുടെ സ്‌നേഹിതൻ.
മദ്യപിക്കുന്നവരും തട്ടുകടക്കാരും ഓട്ടോ തൊഴിലാളികളും അച്ചായന്മാരും കുറുപ്പിന്റെ ചിരിയുടെ മാന്ത്രികവലയത്തിൽ കുടുങ്ങിയവരാണ്. ഞങ്ങൾ, എസ്.എഫ്.ഐക്കാർക്ക് കുറുപ്പിനോട് അസൂയയായിരുന്നു. അന്ന്, ഇന്നത്തെ റിട്ടയേഡ് ജസ്റ്റിസ് വി.കെ. മോഹനൻ, അഡീഷനൽ അഡ്വക്കേറ്റ് ജനറൽ അശോക് എം. ചെറിയാൻ എന്നിവരെക്കെ വിരാജിക്കുന്ന കാലം. സൈമൺ ബ്രിട്ടോ ജീൻസിട്ട് എസ്.എഫ്.ഐക്കാരനായി ക്ഷുഭിതയൗവനത്തെ സംഘടിപ്പിക്കുന്ന നാളുകൾ. അപ്പോഴും കുറുപ്പ് ഒറ്റപ്പെട്ടുനിന്നു, നിറഞ്ഞ ചിരിയുമായി. ഞങ്ങൾ അവന്റെ ചിരിയിലും സൗഹൃദത്തിലും അലിഞ്ഞു. അതൊരു വല്ലാത്ത കാലമായിരുന്നു. പണമില്ലെങ്കിലും പട്ടിണി കിടക്കാത്ത കാലം. കെ.ഡി. വിൻസെന്റ് (മത്തായി ചാക്കോയുടെ അളിയൻ) കാണുമ്പോൾ പറയും,‘വല്ലാത്ത ധൈര്യമുള്ള കാലമായിരുന്നെടാ അത്'.എം.എ. ബേബിക്കറിയാം, ഓരോ സഖാവിനെയും ചേർത്തുപിടിക്കുമ്പോൾ മനസ്സിൽ നിറയുന്നത് എന്താണെന്ന്.
1984-ൽ സുരേഷ് കുറുപ്പ് ലോക്സഭാംഗമായി. നാഗ്പുരിൽ പത്രപ്രവർത്തകനായിരുന്ന ഞാൻ ലീവെടുത്ത് വന്നു. അന്ന് സി.പി. ജോൺ രണ്ട് ഷർട്ടും രണ്ട് മുണ്ടുമായി വന്നാണ് പട നയിച്ചത്. വാൽമീകി ഹൃദയം തൊടുന്ന നോട്ടീസുകൾ ഇറക്കി. സഖാവ് വി.ആർ. ഭാസ്‌കരൻ, വിശ്വേട്ടൻ, വർക്കി ചേട്ടൻ, കെ.എം. എബ്രഹാം, ടി.കെ... പിന്നെ പഴയ കാല എസ്.എഫ്.ഐക്കാർ, ഓട്ടോറിക്ഷ തൊഴിലാളികൾ, കുറുപ്പിന്റെ പെൺസുഹൃത്തുക്കൾ. എന്തിന്, കെ.എസ്.യുക്കാർ വരെ കുറുപ്പിനായി അണിനിരന്നു.
കോട്ടയത്ത് ഏറെ രാഷ്ട്രീയ സ്വാധീനവും വ്യക്തിബന്ധങ്ങളുമുണ്ടായിരുന്ന കേരള കോൺഗ്രസ്- എമ്മിലെ സ്‌കറിയ തോമസിനെ 5853 വോട്ടിനാണ് സുരേഷ് കുറുപ്പ് തോൽപ്പിച്ചത്. സ്‌കറിയ തോമസിന്റെ തോൽവി കേരളത്തെ ഞെട്ടിച്ച ഒന്നാണ്, അതും യുവാവായ കുറുപ്പിനോട്.
സുരേഷ് കുറുപ്പിനെ മേൽക്കമ്മിറ്റികളിലേക്ക് പരിഗണിക്കാതിരിക്കാനും കുറുപ്പിന്റെ രാഷ്ട്രീയ ജീവിതം ജില്ലാക്കമ്മിറ്റിയിൽ ഒതുക്കാനും കാരണം എന്താണാവോ?
ശ്വാസമടക്കിയാണ് വോട്ടെണ്ണൽ ഘട്ടങ്ങൾ കാത്തുനിന്നത്. ആവേശകരമായി ഓരോ റൗണ്ടും പിന്നിടുമ്പോൾ, പുറത്തുവീഴുന്ന തുണ്ടു കടലാസിനായി കാത്തുനിന്നു. തൊട്ടടുത്തുനിന്ന കമ്യൂണിസ്റ്റുകാരനായ ഓട്ടോറിക്ഷ തൊഴിലാളിയുടെ പ്രാർഥന ഇന്നും കാതിലുണ്ട്;‘കർത്താവേ, കാത്തുകൊള്ളണേ...'.അയാളുടെയും കോട്ടയത്തെ യുവ വോട്ടർമാരുടെയും പ്രാർഥനയോടെ കുറുപ്പ് ജയിച്ചുകേറി. അന്ന് കേരളത്തിൽനിന്ന് ഒരേയൊരു സി.പി.എം എം.പിയാണ് ജയിച്ചത്. കോൺഗ്രസ്- എസിൽനിന്ന് കെ.പി. ഉണ്ണികൃഷ്ണനും മാവേലിക്കരയിൽനിന്ന് ജനതാപാർട്ടിയുടെ തമ്പാൻ തോമസും. ഇന്ദിരാഗാന്ധിയുടെ മരണം സമ്മാനിച്ച സഹതാപതരംഗത്തിൽ യു.ഡി.എഫിന് 17 സീറ്റ്.
പിന്നെയും സുരേഷ് കുറുപ്പ് ലോക്‌സഭയിലെത്തി, 1998-ലും 99-ലും 2004-ലും. പിന്നെ, നിയമസഭയിലേക്കും. കസേര മറിച്ചിടാതെയും പ്രതിപക്ഷത്തെ നോക്കി ആക്രോശിക്കാതെയും പത്തു വർഷം. അപ്പോഴൊക്കെ മണ്ഡലക്കാര്യം നോക്കിയും താൻ പ്രതിനിധീകരിക്കുന്ന ജനങ്ങളുടെ പ്രശ്‌നങ്ങളിൽ ഓടിയെത്തിയും പ്രളയത്തിലും കോവിഡ് കാലത്തും ജനത്തിനൊപ്പം നിന്നും സുരേഷ് കുറുപ്പ് സാദാ ജനപ്രതിനിധിയായി ഏറ്റുമാനൂരിനെ പ്രതിനിധീകരിച്ചു. ഏറ്റുമാനൂരപ്പനുള്ള എഴുന്നള്ളിപ്പൊന്നും ഏറ്റുവാങ്ങിയില്ല. പത്തുവർഷം ജനപ്രതിനിധിയായപ്പോൾ ഇടയ്ക്ക് വായിച്ച് ഇഷ്ടപ്പെട്ട പുസ്തകങ്ങളെക്കുറിച്ച് സംസാരിച്ചു. വായിക്കാത്ത പുസ്തകങ്ങളെക്കുറിച്ച് സങ്കടപ്പെട്ടു. സുഹൃത്തുക്കൾ ഇടയ്ക്ക്, അനുഭവങ്ങൾ പുസ്തകമാക്കണമെന്ന് പറഞ്ഞപ്പോൾ, വെറുതെ ചിരിച്ചു.
അതിനിടയിൽ കാലവും കേരള രാഷ്ട്രീയവും ഒരുപാട് മുന്നോട്ടുപോയി. കുറുപ്പിനൊപ്പമുള്ളവർക്കും കുറുപ്പിനും നര ബാധിച്ചു, എനിയ്ക്കും. പലരും പലതും നേടി. ചിലർ തരംതാഴ്ത്തലിന് വിധേയരായി. വേറെ ചിലർ ഇടതുസർക്കാറിന്റെ പല ബഹുമതികളും നേടി സർക്കാർ വാഹനങ്ങളിൽ സഞ്ചരിച്ചു. കെ.എസ്.യുക്കാരായ ചിലർ സി.പി.എം നേതാക്കളുടെ ഇഷ്ടതോഴരുമായി. പിന്നെ അവർ പുതിയ മേച്ചിൽപ്പുറങ്ങളിലേക്കും കോൺഗ്രസിലേക്കും തിരിച്ചുപറന്നു. കുറുപ്പ് അപ്പോഴും വെറും ജില്ലാ കമ്മിറ്റിയിൽ കോട്ടയത്ത് തുടർന്നു. കുറുപ്പിനു പിമ്പേ വന്നവർ സംസ്ഥാന കമ്മിറ്റിയിലും കേന്ദ്ര കമ്മിറ്റിയിലും പൊളിറ്റ്ബ്യൂറോയിലും എത്തി. വേറെ ചിലർ, പാർട്ടി നടപടിയ്ക്ക് വിധേയരായവർ പോലും മന്ത്രിമാരായി. വേറെ ചിലർ ഉന്നത പദവിയിലിരിക്കുമ്പോൾ അപവാദങ്ങൾ നേരിട്ടു. അപ്പോഴും കുറുപ്പ് ഉള്ളിലേക്കുനോക്കി ചിരിച്ചു. പുറമെയും ചിരി അണിഞ്ഞു. എന്നിട്ട് അടുപ്പക്കാരോട് പറഞ്ഞു: ചിലത് റെഡിയാകും, ചിലത് നമുക്ക് റെഡിയാവൂല...എന്നിട്ട് കണ്ണാടി നോക്കി ചിരിക്കുന്ന മുഖം കണ്ടു. നരച്ച താടിയിൽ തലോടി. പിന്നെ ചിലപ്പോൾ സാവിത്രിയോട് എന്തെങ്കിലും പറഞ്ഞോ, ആവോ?
നമ്മളാരും സി.പി.എം എന്ന, ഭരിക്കുന്ന പാർട്ടിയെ അറിയാത്തവരാണ്. അഞ്ച് വർഷത്തിലൊരിക്കൽ പഴയ ശീലമനുസരിച്ച് വോട്ട് ചെയ്യുന്നവർ. അപ്പോൾ ഇത്തരം ചിന്തകൾക്കും അടിസ്ഥാനമില്ല. പാർട്ടി ഭരിക്കുന്നു. പാർട്ടി തീരുമാനിക്കുന്നു. നമ്മൾ വോട്ട് ചെയ്യുന്നു.
സുരേഷ് കുറുപ്പിനെ മേൽക്കമ്മിറ്റികളിലേക്ക് പരിഗണിക്കാതിരിക്കാനും കുറുപ്പിന്റെ രാഷ്ട്രീയ ജീവിതം ജില്ലാക്കമ്മിറ്റിയിൽ ഒതുക്കാനും കാരണം എന്താണാവോ?
വിശ്വേട്ടന് അറിയുമായിരിക്കും.'സുഖിമാൻ' എന്ന വിളിപ്പേരായിരിക്കുമോ? നല്ല വസ്ത്രം ധരിക്കുന്നത് പാർട്ടിവിരുദ്ധമല്ല. വായനയും പാർട്ടി വിലക്കിയിട്ടില്ല. സൗഹൃദങ്ങളും തമാശകളും സി.പി.എം കുറ്റപത്രികയിൽ ചേർത്തിട്ടുണ്ടോ എന്നും അറിയില്ല. വർക്കി സഖാവ് ജീവിച്ചിരുന്നുവെങ്കിൽ ചോദിച്ചേനേ ഇതൊക്കെ...എവിടത്തെ നടപടിയാണെന്ന്... അപ്പോൾ ഓമനക്കുട്ടൻ സാർ പഴയ ഒരു കഥ പറഞ്ഞേനേ. കേട്ടുനിന്നവർ ചരിത്രത്തിലേക്ക് നോക്കി ആട്ടിത്തുപ്പിയേനേ, കോട്ടയത്തെ തിരുനക്കര മൈതാനിയിൽ.
നമ്മളാരും സി.പി.എം എന്ന, ഭരിക്കുന്ന പാർട്ടിയെ അറിയാത്തവരാണ്. അഞ്ച് വർഷത്തിലൊരിക്കൽ പഴയ ശീലമനുസരിച്ച് വോട്ട് ചെയ്യുന്നവർ. അപ്പോൾ ഇത്തരം ചിന്തകൾക്കും അടിസ്ഥാനമില്ല. പാർട്ടി ഭരിക്കുന്നു. പാർട്ടി തീരുമാനിക്കുന്നു. നമ്മൾ വോട്ട് ചെയ്യുന്നു. കുറുപ്പിന് പകരം വാസവൻ വരും, റസ്സൽ വരും, അനിൽകുമാർ വരും. അവരൊക്കെ നല്ല നേതാക്കളാണ്. എന്തോ, നമ്മുടെ ഹൃദയത്തിൽ സുരേഷ് കുറുപ്പ് മാത്രം.
വെള്ളക്കൊടിയും ചെങ്കൊടിയും പിടിച്ച് ഒരു കാലം നയിച്ചു കുറുപ്പ്. അവൻ ഇപ്പോൾ ബ്രാഞ്ച് കമ്മിറ്റിയിലോ, അല്ല, സാദാ അംഗമോ ആയാലെന്താ? അവനുണ്ട് പാർട്ടിയിൽ, നമ്മൾ സ്‌നേഹിക്കുന്ന ഒരു പ്രസ്ഥാനത്തിൽ. ആരായാലെന്താ, എന്തായാലെന്താ ഭരണത്തിൽ.",left
"രാഷ്ട്രപിതാവിന്‍റെ ഘാതകനെ മഹത്വവത്കരിക്കുന്നത് സംഘപരിവാറിന്‍റെ സംസ്‌കാരം-കെ.സി വേണുഗോപാല്‍ ഗാന്ധി ഘാതകനായ ഗോഡ്‌സെയെ പ്രശംസിച്ച് സമൂഹമാധ്യമങ്ങളില്‍ പോസ്റ്റിട്ട കേസില്‍ പ്രതിയായി ജാമ്യത്തില്‍ കഴിയുന്ന കാലിക്കറ്റ് എന്‍ഐടി പ്രൊഫ. ഷൈജ ആണ്ടവനെ പ്ലാനിംഗ് ആന്‍ഡ് ഡെവലപ്‌മെന്‍റ്  ഡീനായി സ്ഥാനക്കയറ്റം നല്‍കിയ നടപടി പിന്‍വലിക്കണമെന്ന് എഐസിസി ജനറല്‍ സെക്രട്ടറി കെ.സി.വേണുഗോപാല്‍ എംപി.

ഗോഡ്‌സെയെ മഹത്വവത്കരിച്ചതിന്‍റെ പേരിലാണ് കേന്ദ്ര സര്‍ക്കാര്‍ സീനിയോറിറ്റി മറികടന്ന് ഷൈജയ്ക്ക് ഡീനായി സ്ഥാനക്കയറ്റം നല്‍കിയത്. ചരിത്രത്തെ വക്രീകരിച്ച് വര്‍ഗീയതയും വിഘടനവാദവും പ്രോത്സാഹിപ്പിക്കുന്ന സംഘപരിവാര്‍ ആശയങ്ങളുടെ നാവായി പ്രവര്‍ത്തിക്കുകയും രാഷ്ട്രപിതാവിന്‍റെ ഘാതകനെ അഭിമാനമായി കാണുകയും ചെയ്ത ഷൈജയ്ക്ക് ഒട്ടും ഭൂഷണമല്ല അധ്യപക പദവി. ആ ജോലിയുടെ പവിത്രതയെ കളങ്കപ്പെടുത്തിയ ഷൈജയ്ക്ക് അധ്യാപികയായി തുടരാനുള്ള യോഗ്യത പോലുമില്ല. ആര്‍എസ്എസ് അജണ്ടകള്‍ വിദ്യാഭ്യാസ സ്ഥാപനങ്ങളില്‍ അടിച്ചേല്‍പ്പിക്കാനുള്ള നീക്കത്തിന്‍റെ ഭാഗം കൂടിയാണ് ഷൈജയ്ക്ക് മാനദണ്ഡങ്ങള്‍ കാറ്റില്‍പ്പറത്തി നല്‍കിയ സ്ഥാനക്കയറ്റം. രാഷ്ട്രശില്‍പ്പികളെ അധിക്ഷേപിച്ച് വര്‍ഗീയ ഉത്പാദിക്കുകയും പ്രചരിപ്പിക്കുകയും ചെയ്യുന്ന ഇത്തരം ആളുകളെ സമൂഹത്തില്‍ നിന്ന് ഒറ്റപ്പെടുത്തുകയാണ് വേണ്ടത്. അല്ലാതെ സ്ഥാനക്കയറ്റം നല്‍കി ആദരിക്കുകയല്ല ചെയ്യേണ്ടതെന്നും കെ.സി.വേണുഗോപാല്‍ പറഞ്ഞു.

രാഷ്ട്രപിതാവിന്‍റെ ത്യാഗോജ്വലമായ ജീവിതത്തെ താഴ്ത്തിക്കെട്ടി അദ്ദേഹത്തിന്‍റെ ഘാതകനെ മഹത്വവത്കരിക്കുന്നത് സംഘപരിവാറിന്‍റെ സംസ്‌കാരമാണ്. അതേ പാത തിരഞ്ഞെടുത്ത് ഷൈജ അപമാനിച്ചത് നാടിന്‍റെ ദേശീയതയെയും രാഷ്ട്രപിതാവിനെയും സ്വാതന്ത്ര്യസമര ചരിത്രത്തെയുമാണ്. ഇങ്ങനെയുള്ള ഒരു വ്യക്തിക്ക് അമിത പരിഗണന മോദി ഭരണകൂടം നല്‍കുന്നത് സംഘപരിവാര്‍ അജണ്ടകള്‍ ഒളിപ്പിച്ച് കടത്താനുള്ള കുത്സിത ശ്രമങ്ങളാണെന്നും അത് അംഗീകരിക്കാന്‍ കഴിയില്ലെന്നും കെ.സി.വേണുഗോപാല്‍ പറഞ്ഞു.",right
"അക്കാദമിക പിൻബലം നഷ്ടപ്പെടുന്ന സ്കൂൾ വിദ്യാഭ്യാസം തിരുവനന്തപുരം നഗരത്തിലെ ഒരു സ്‌കൂളിൽ മുതിർന്ന ക്ലാസിലെ വിദ്യാർത്ഥികൾ താഴ്ന്ന ക്ലാസിലെ വിദ്യാർത്ഥികളെ റാഗിങ്ങിനുവിധേയമാക്കിയ സംഭവം മാധ്യമങ്ങൾ പുറത്തുകൊണ്ടുവന്നിരുന്നു. രക്ഷിതാക്കളുടെ ആവലാതിയും പ്രതിഷേധവുമെല്ലാം റിപ്പോർട്ടു ചെയ്യപ്പെട്ടു. പരിഷ്‌കൃത സമൂഹത്തിന് ഒരു തരത്തിലും അംഗീകരിക്കാനാവാത്ത കൃത്യമാണ്​ റാഗിങ്. ഉന്നത വിദ്യാഭ്യാസസ്ഥാപനങ്ങളിലാണ് ഇത് നടന്നുവന്നിരുന്നത്. സമൂഹത്തിന്റെ എല്ലാ കോണുകളിൽ നിന്നും എതിർപ്പും താക്കീതും ഉണ്ടായതിനെ തുടർന്ന് എല്ലാ വിദ്യാഭ്യാസ സ്ഥാപനങ്ങളിലും റാഗിങ് നിരോധിച്ചു. ശിക്ഷാർഹമായ കുറ്റകൃത്യമായി റാഗിങ്ങിനെ  നമ്മുടെ നീതിന്യായസംവിധാനം കണക്കാക്കുന്നു. പുതുതായി പ്രൊഫഷണൽ കോളേജുകളിൽ കടന്നുവരുന്ന വിദ്യാർത്ഥികളുടെ ലജ്ജ മാറ്റാനും മഞ്ഞുരുക്കലിലൂടെ അവരെ പൊതുധാരയിലേക്ക് കൊണ്ടുവരാനും എന്ന പേരിൽ ആരൊക്കെയോ തുടങ്ങിവച്ച റാഗിങ് അറിയപ്പെടുന്ന കാലം മുതൽ ജൂനിയർ വിദ്യാർത്ഥികൾക്കുമേലുള്ള അതിക്രമമായും ചൂഷണോപാധിയായും മനോവൈകൃതമായുമാണ് പ്രകടനമാകുന്നത്. കോളേജുകളിൽപോലും നിരോധിച്ച ഈ നീചകൃത്യം എങ്ങനെയാണ് പെൺകുട്ടികൾ മാത്രം പഠിക്കുന്ന ഒരു വിദ്യാലയത്തിൽ കടന്നുവന്നതെന്ന് ഗൗരവമായി ആലോചിക്കേണ്ടതുണ്ട്. പൊതുവിദ്യാഭ്യാസത്തിന്റെ ശിരസ്സിൽ പതിച്ച ഒരു ഇടിവാൾ തന്നെയാണ് ഈ പ്രശ്‌നം.
പൊതുവിദ്യാഭ്യാസത്തോട് ഏതെങ്കിലും പ്രതിബദ്ധതയുള്ള ആർക്കും അവഗണിക്കാവുന്ന ഒരു സാധാരണ സംഭവമായോ താക്കീതു നൽകി തീർക്കാവുന്ന ചെറിയൊരു തെറ്റായോ ഇതിനെ കാണാനാവില്ല. സംഭവം റിപ്പോർട്ടു ചെയ്യപ്പെട്ടതിന്റെ ഭാഗമായി പ്രതിഷേധക്കാരായ രക്ഷിതാക്കളെ സ്‌കൂൾ പി.ടി.എ ഭാരവാഹികൾ പ്രതിരോധിക്കുന്നതായി അനുഭവപ്പെട്ടിരുന്നു. സ്‌കൂളിന്റെ സൽപ്പേരിന്​ കളങ്കം വരാതിരിക്കാനും അധികാരികളുടെമേൽ എന്തെങ്കിലും ആരോപണങ്ങൾ ഉണ്ടാകുന്ന അവസ്ഥ ഒഴിവാക്കാനും തങ്ങളുടെ ചുമതലകളിൽ ഒരു വിട്ടുവീഴ്ചയും ഉണ്ടാവില്ലെന്ന് തങ്ങളെ നിയോഗിച്ചവരെ ബോധ്യപ്പെടുത്താനുമുള്ള വ്യഗ്രതയുടെ ഭാഗമായിരിക്കാം ഇത്. പി.ടി.എ സ്‌കൂളുകളിൽ പലതരം ഫണ്ടുകൾ കൈകാര്യം ചെയ്യുന്ന കേന്ദ്രങ്ങളായി മാറിയതിനെ തുടർന്ന് ഈ സ്ഥാനങ്ങളിൽ പൊളിറ്റിക്കൽ പോസ്റ്റിങ് നടക്കുന്ന സ്ഥിതി സംജാതമായിട്ടുണ്ട്. കുട്ടികളുടെ വികാസത്തിനായി അധ്യാപകരും രക്ഷിതാക്കളും യോജിച്ചു പ്രവർത്തിക്കുന്ന വേദി എന്ന സ്ഥാനം അങ്ങനെ പി.ടി.എ ക്ക് നഷ്ടമായിരിക്കുന്നു.
മന്ത്രിമാർ അടക്കമുള്ള അധികാരികൾ സംഭവത്തിൽ ഇടപെട്ടു. പരാതിക്കാരെ സമാധാനിപ്പിക്കാനുള്ള ശ്രമങ്ങൾക്കൊപ്പം ബന്ധപ്പെട്ടവരുടെ യോഗം വിളിച്ച് സ്ഥിതിഗതി വിലയിരുത്താൻ നടപടികളും ഉണ്ടായി. സംഭവം ആവർത്തിക്കാതിരിക്കാൻ സുരക്ഷാക്രമീകരണങ്ങൾ ശക്തിപ്പെടുത്തുന്നതിന് സഹായകമായ സംവിധാനങ്ങൾ ഒരുക്കാൻ ബന്ധപ്പെട്ടവർ തീരുമാനിച്ചു. അന്വേഷണത്തിന് ഉദ്യോഗസ്ഥരെ ചുമതലപ്പെടുത്തി പരിഹാരമാർഗങ്ങൾ തേടാൻ വകുപ്പുമന്ത്രി തൽക്ഷണം ഉത്തരവിട്ടു. അതേസമയം ചിലർ സാമൂഹിക മാധ്യമങ്ങളിൽ സംഭവം ആഘോഷമാക്കിമാക്കി മാറ്റുകയാണുണ്ടായത്. പൊതുവിദ്യാലയങ്ങളെ താറടിച്ചു കാണിക്കാൻ ലഭിച്ച അവസരം തല്പരകക്ഷികൾ വേണ്ടുവോളം പ്രയോജനപ്പെടുത്തി. ഇതിന് ചൂട്ടുപിടിക്കാൻ ഇറങ്ങിപ്പുറപ്പെട്ടവരിൽ അധ്യാപകരും കുറവായിരുന്നില്ല എന്നതാണ് സങ്കടം. പൊതുവിദ്യാഭ്യാസത്തിനെതിരായ പ്രചാരണങ്ങളിൽ പൊതുവിദ്യാഭ്യാസം കൊണ്ട് പുലരുന്ന അധ്യാപകർ അടക്കമുള്ളവർ പങ്കാളികളാകുന്ന സാഹചര്യം ഗൗരവത്തോടെ കാണേണ്ടതാണ്.
വിദ്യാഭ്യാസ ഉപഡയറക്ടറും ജില്ലാ വിദ്യാഭ്യാസ ഓഫീസറും ചേർന്ന് തയ്യാറാക്കി വിദ്യാഭ്യാസമേലാളന്മാർ മേലൊപ്പ് ചാർത്തിയ അന്വേഷണ റിപ്പോർട്ട് പുറത്തുവന്നതോടെ അധികാരകേന്ദ്രങ്ങൾ സ്‌കൂൾ റാഗിങ് പ്രശ്‌നത്തെ എങ്ങനെ കൈകാര്യം ചെയ്യുന്നുവെന്ന് വ്യക്തമാവുകയാണ്. വളരെ സാധാരണമായ സംഭവമായാണ് വകുപ്പ് ഇതിനെ കാണുന്നത്. രക്ഷിതാക്കൾ സംഭവത്തെ പർവതീകരിച്ചുവെന്നും ആക്ഷേപമുണ്ട്. റാഗിങ്ങിന് വിധേയരായ കുട്ടികളെയും അവരുടെ രക്ഷിതാക്കളെയും കൗൺസിലിങ്ങിനു വിധേയരാക്കിയാൽ പരിഹരിക്കാവുന്ന പ്രശ്‌നങ്ങളേയുള്ളൂ എന്ന് റിപ്പോർട്ട് വ്യക്തമാക്കുന്നു. സുരക്ഷാജീവനക്കാരുടെ എണ്ണം വർധിപ്പിക്കുക, അധ്യാപകരെയും സുരക്ഷാചുമതലകൾക്കായി വിന്യസിക്കുക, സന്ദർശകരുടെ പ്രവേശനം നിയന്ത്രിക്കുക തുടങ്ങിയ വിലപ്പെട്ട നിർദ്ദേശങ്ങളാണ് സമർപ്പിക്കപ്പെട്ടിരിക്കുന്നത്. ഇതു സംബന്ധിച്ച് ഒരു പത്രത്തിൽ വന്ന വാർത്തയുടെ തലക്കെട്ട്,  ‘നിസ്സാരകാര്യങ്ങൾ വലുതാക്കി കാണിക്കുന്നുവെന്ന് റിപ്പോർട്ട്' എന്നാണ്. അപ്പോൾ വകുപ്പിന്റെ കണ്ടെത്തൽ അനുസരിച്ച് കുറ്റക്കാർ റാഗിങ്ങിനെതിരെ പരാതിപ്പെട്ട കുട്ടികളും അവരുടെ രക്ഷിതാക്കളുമാണ്. അന്വേഷണ ഉദ്യോഗസ്ഥർ പലരെയും ചോദ്യം ചെയ്യുകയും ഫോറൻസിക് പരിശോധന നടത്തുകയും ചെയ്തതിന്റെ അടിസ്ഥാനത്തിൽ കുറ്റവാളികൾ അരൂപികളോ സങ്കല്പസൃഷ്ടികളോ ആകാമെന്ന് കണ്ടെത്തിയിട്ടുണ്ട്.
പോരായ്മകൾ കണ്ടെത്തുന്നതും റിപ്പോർട്ട് ചെയ്യുന്നതും ദേശവിരുദ്ധ പ്രവർത്തനമാണെന്ന സന്ദേശം അന്വഷണ ഉദ്യോഗസ്ഥരെ ഭയപ്പെടുത്തിയിരുന്നോ എന്ന് സംശയിക്കേണ്ടതുണ്ട്. കമ്മറ്റിയെ നിയോഗിക്കുമ്പോൾത്തന്നെ എന്ത് റിപ്പോർട്ടു ചെയ്യണമെന്ന നിർദ്ദേശവും നൽകുന്ന ഒരു ഏർപ്പാടിനെക്കുറിച്ച് പറഞ്ഞുകേട്ടിട്ടുണ്ട്. തെറ്റുകൾ സൂക്ഷ്മതയോടെ കണ്ടെത്തുകയും ഉചിതമായ ഇടപെടലുകളിലൂടെ അവ പരിഹരിക്കുകയും ചെയ്യുന്നതാണ് മികച്ച നേതൃത്വത്തിന്റെ ലക്ഷണം. ചുറ്റിലും സ്തുതിപാഠകരെ അണിനിരത്തി കഴിവുകേടുകളും പുഴുക്കുത്തുകളും മൂടിവയ്ക്കാമെന്ന് കരുതുന്നത് അബദ്ധമാണ്. കേരളത്തിലെ സർക്കാരും അതിന് നേതൃത്വം നൽകുന്ന കക്ഷിയും തങ്ങളുടെ നോട്ടക്കുറവും അബദ്ധങ്ങളും യഥാസമയം അംഗീകരിക്കുകയും തിരുത്തലിനു വേണ്ട നടപടികൾ സ്വീകരിക്കുകയും ചെയ്തിട്ടുണ്ടെന്ന്  ‘സ്വാമിഭക്തന്മാർ’ എന്തുകൊണ്ടാണ് മനസ്സിലാക്കാത്തത്?
സ്‌കൂളിലെ യു.പി. വിഭാഗത്തിൽപ്പെട്ട ചില കുട്ടികൾക്ക് സ്‌കൂളിന് ഉള്ളിൽ വച്ച് വേദനാജനകമായ അനുഭവങ്ങളുണ്ടായി എന്നതാണ് പ്രശ്‌നത്തിന്റെ കാതൽ. ഉത്തരവാദിത്തപ്പെട്ട ഒരു വിദ്യാഭ്യാസപ്രവർത്തകന് അത് നിസ്സാരമായി കാണാൻ കഴിയില്ല. ഹൈസ്‌കൂൾ വിഭാഗത്തിൽപ്പെട്ട ചില കുട്ടികളാകാം കൃത്യത്തിനു പിന്നിൽ. കുട്ടികളുടെ ബാലമനസ്സിന്റെ ഭാവനയുമാവാം. എന്തായാലും പ്രശ്‌നം സൂക്ഷ്മമായി വിശകലനം ചെയ്ത് ഇടപെടൽ ആവശ്യമായ മേഖലകൾ നിർണയിക്കുക എന്നത് വളരെ പ്രധാനമാണ്. കുട്ടികളിലെ പെരുമാറ്റപരമായ പ്രശ്‌നങ്ങൾ കൃത്യമായി കണ്ടെത്താൻ അധ്യാപകർക്ക് കഴിയേണ്ടതാണ്. എന്നാൽ അത്തരത്തിൽ കണ്ടെത്തുന്ന കുട്ടികളെ പൊതുജനമധ്യത്തിൽ അവതരിപ്പിക്കുന്നതും നിർബന്ധിത വിടുതൽ പോലുള്ള ശിക്ഷാനടപടികൾക്ക് വിധേയരാക്കുന്നതും ആരോഗ്യകരമല്ല. മാനസികവും സാമൂഹികവുമായ കാരണങ്ങളാൽ കുറ്റവാസനകൾ പ്രകടിപ്പിക്കുന്ന കുട്ടികളുണ്ട്.
പെരുമാറ്റപരമായ പ്രശ്‌നങ്ങൾ ഒറ്റ ദിവസം കൊണ്ട് രൂപപ്പെടുന്നതല്ല. സമാനമായ പ്രശ്‌നങ്ങൾ മുമ്പും പ്രകടമായിട്ടുണ്ടാവണം. അവയുടെ അടിസ്ഥാനത്തിൽ പ്രശ്‌നക്കാരെ കണ്ടെത്തി തിരുത്തലുകൾക്ക് പ്രേരിപ്പിക്കുന്ന പ്രവർത്തനങ്ങൾ ആസൂത്രണം ചെയ്യേണ്ടതാണ്. കൊറോണക്കാലത്ത് സ്‌കൂൾ പ്രവർത്തനങ്ങൾക്കുണ്ടായ വിഛേദം പ്രശ്‌നങ്ങൾ സങ്കീർണമാകാൻ കാരണമായിട്ടുണ്ടാവാം. സമൂഹവുമായി ഇടപെട്ടുകൊണ്ട് കുട്ടികളുടെ മാനസികാരോഗ്യം മെച്ചപ്പെടുത്താനുള്ള പ്രവർത്തനങ്ങളാണ് ഉണ്ടാകേണ്ടത്. അധ്യാപകരുടെയും അവശ്യസന്ദർഭങ്ങളിൽ വിദഗ്ധരായ കൗൺസിലർമാരുടെയും സേവനം പ്രയോജനപ്പെടുത്തണമെന്നുള്ള വിദ്യാഭ്യാസ ഓഫീസർമാരുടെ നിർദ്ദേശവും സ്വീകാര്യമാണ്.
പൊതുവിദ്യാലയങ്ങളിൽ എന്നപോലെ കീർത്തികേട്ട സ്വകാര്യവിദ്യാലയങ്ങളിലും പെരുമാറ്റപരമായ പൊരുത്തക്കേടുകളുള്ള കുട്ടികൾ ഉണ്ടാവാം. പൊതുവിദ്യാലയങ്ങളിൽ ഇത്തരം പ്രശ്‌നങ്ങൾ വാർത്തകളിൽ വ്യാപിക്കുന്നു. സ്വകാര്യവിദ്യാലയങ്ങൾ അവ മൂടിവയ്ക്കുകയോ കുട്ടികളെ പുറംതള്ളുകയോ ചെയ്യുന്നുവെന്നു മാത്രം. കുട്ടികളിലെ പൊരുമാറ്റപരമായ പൊരുത്തക്കേടുകൾ പരിഹരിക്കുന്നതിന് മനഃശ്ശാസ്ത്രപരമായ മാർഗങ്ങൾക്കൊപ്പം സാമൂഹികവും ബോധനശാസ്ത്രപരവുമായ നടപടികളും ആവശ്യമായിവരും. ആരോഗ്യകരമായ അധ്യാപകവിദ്യാർത്ഥിബന്ധമാണ് ഇതിനു വേണ്ട മുന്നുപാധി. അധ്യാപകരും രക്ഷിതാക്കളും തമ്മിലുള്ള നിരന്തരവും ഫലപ്രദവുമായ  ആശയവിനിമയത്തിലൂടെ കുട്ടികളുടെ പഠനവും മാനസികാരോഗ്യവും മെച്ചപ്പെടുത്താൻ കഴിയും. പരിശോധനയ്‌ക്കെത്തിയ വിദ്യാഭ്യാസ ഓഫീസർമാരുടെ നോട്ടം ആവഴിക്കൊന്നും പോയതായി കാണുന്നില്ല.പലതരം സാമൂഹികസാഹചര്യങ്ങളിൽ നിന്നുവരുന്ന കുട്ടികൾ ഒരു പൊതുവിദ്യാലയത്തിലുണ്ടാവും. പരിണതപ്രജ്ഞയായ ഒരു അധ്യാപികയ്ക്ക് കുട്ടികളുടെ സമഗ്രവികാസത്തിനുള്ള മുഖ്യോപാധിയായി ഈ സാഹചര്യത്തെ പ്രയോജനപ്പെടുത്താനാവും. എന്നാൽ മത്സരാധിഷ്ഠിത വിദ്യാഭ്യാസത്തിന്റെ ബ്രാൻറ്​ അമ്പാസിഡർമാരായി മാറിക്കൊണ്ടിരിക്കുന്ന നമ്മുടെ അധ്യാപകർ ഇതിനെ ശാപമായി കാണുകയും വിവേചനത്തിന്റെ വിഷം ചാലിച്ച് വൈരുധ്യങ്ങളും പകയും വിളയിക്കുകയും ചെയ്യുന്നു.
നമ്മുടെ പൊതുവിദ്യാലയങ്ങളുടെ ഭാവി സംബന്ധിച്ച സുപ്രധാനമായ ചില സൂചനകളിലേക്കാണ് ഈ സംഭവവും തുടർന്നുള്ള പ്രതികരണങ്ങളും വിരൽ ചൂണ്ടുന്നത്. ഊതിപ്പെരുപ്പിച്ച വീരവാദങ്ങളുടെ വാലിൽ കെട്ടി പൊതുവിദ്യാഭ്യാസത്തെ പറപ്പിക്കാമെന്ന വ്യാമോഹമാണ്  വിദ്യാഭ്യാസ നേതൃത്വത്തെ ഭരിക്കുന്നത്. സ്വന്തം കൂറില്ലായ്മ ബദ്ധപ്പെട്ടു മറച്ചുവച്ച് രക്ഷകരായി ചമയുന്നവരും അധികാരപ്രമത്തതകൊണ്ട് വൈരനിര്യാതനത്തിന് ഇറങ്ങിയവരും ആരെയും മുഷിപ്പിക്കാതെ സ്വാർത്ഥം നേടാൻ വ്യഗ്രത കാട്ടുന്നവരും ഉൾപ്പെടുന്ന അപൂർവസംഗമം വരാനിരിക്കുന്ന ആപത്തിന്റെ സൂചനയാണ്. വിവരങ്ങൾ ശേഖരിച്ചുവയ്ക്കാനുള്ള പത്തായമായി തലച്ചോറിനെ മാറ്റുന്ന പ്രക്രിയയ്ക്കുപകരം ചിന്താശേഷിയും സാമൂഹികബോധവുമുള്ള തലമുറയെ വളർത്തുന്ന ചലനാത്മക പ്രക്രിയയായി വിദ്യാഭ്യാസത്തെ പരിവർത്തിപ്പിക്കാൻ കഴിഞ്ഞില്ലെങ്കിൽ ഈ രംഗത്തുള്ള നമ്മുടെ പരിശ്രമം മുഴുവൻ പാഴായിപ്പോകും. കാഴ്ചപ്പാടു സംബന്ധിച്ച പ്രശ്‌നമാണിത്. വികലമായ കാഴ്ചപ്പാടുള്ളവർ നേതൃസ്ഥാനം കൈയടക്കുന്നതോടെ ഇക്കാര്യത്തിൽ ഇടപെടലുകൾ അസാധ്യമായിത്തീരും. മത്സരങ്ങൾക്കുള്ള വാമിങ് അപ്പ് ആണ് വിദ്യാഭ്യാസമെങ്കിൽ പൊതുവിദ്യാഭ്യാസത്തിനു മുടക്കുന്നതിൽ ചെറിയൊരംശം തുകകൊണ്ട് കേരളത്തിലെ മുഴുവൻ കുട്ടികളെയും സ്വകാര്യപരിശീലനസ്ഥാപനങ്ങളിൽ ചേർക്കാൻ കഴിയും. ഇത്രയും വിപുലമായ ഉദ്യോഗസ്ഥ -അധ്യാപക വിന്യാസം ഒഴിവാക്കാവുന്നതാണ്. ഉല്പന്നത്തിന്റെ ഗുണനിലവാരം സംബന്ധിച്ച വ്യവസ്ഥകൾ കരാറിൽ ഉൾപ്പെടുത്തുകകൂടി ചെയ്താൽ ഉപഭോക്താക്കൾ അതീവസംതൃപ്തരായിത്തീരും. ട്രേഡ് യൂണിയൻ സ്വഭാവത്തിലേക്ക് ഉയർന്ന അധ്യാപകസംഘടനകൾ കൂലിക്കായി തർക്കിക്കുന്ന കാര്യത്തിൽ പോലും വിട്ടുവീഴ്ച ചെയ്ത് അഫിലിയേഷൻ നൽകിയ രാഷ്ടീയസംഘടനകൾക്കും ഭരിക്കുന്ന ഉദ്യോഗസ്ഥ പ്രഭുക്കൾക്കും സേവ ചെയ്യാൻ സദാസന്നദ്ധരാണ്. അതിനാൽ ഏത് വ്യവസ്ഥയും അവരെക്കൊണ്ട് സമ്മതിപ്പിക്കാൻ ബുദ്ധിമുട്ട് ഉണ്ടാവില്ല.
കേരളത്തിന്റെ ഭാവി നിർണയിക്കുന്നതിൽ പൊതുവിദ്യാഭ്യാസത്തിന് നിർണായക പങ്കുണ്ടെന്ന് ഇപ്പോഴും ആരെങ്കിലും വിശ്വസിക്കുന്നുണ്ടെങ്കിൽ പൊതുവിദ്യാലയങ്ങൾ നേരിടുന്ന ചെറുതും വലുതുമായ വെല്ലുവിളികളെ യാഥാർത്ഥ്യബോധത്തോടെ സമീപിക്കാൻ സന്നദ്ധരാകണം. സ്വകാര്യവിദ്യാലയങ്ങളോട് മത്സരിക്കാൻ ഒരുങ്ങുന്നതിനു പകരം അവയ്ക്ക് മാതൃക കാട്ടാൻ പൊതുവിദ്യാലയങ്ങൾ സജ്ജമാവുകയാണ് വേണ്ടത്. ആ നിലയിൽ പൊതുവിദ്യാലയങ്ങളെ പ്രതിഷ്ഠിക്കാൻ ഭരണനേതൃത്വവും തയാറാവണം.പൊതുവിദ്യാഭ്യാസത്തിന് എല്ലാ അർത്ഥത്തിലും നേതൃത്വം നൽകേണ്ടത് അനുഭവസമ്പത്തും കാഴ്ചപ്പാടുമുള്ള അധ്യാപകരാണ്. കുട്ടികളെയും അവർ പ്രതിനിധാനം ചെയ്യുന്ന സമൂഹത്തെയും സംബന്ധിച്ച ആഴത്തിലുള്ള അറിവാണ് അധ്യാപകർക്ക് കരുത്തായി തീരേണ്ടത്. വിവിധ വിഷയങ്ങളിൽ ആർജിച്ച വിജ്ഞാനം മേല്പറഞ്ഞ അറിവിന്റെ പിൻബലത്താൽ മാത്രമേ പ്രവർത്തനക്ഷമമാവുകയുള്ളൂ. ബോധനശാസ്ത്രപരമായ ധാരണകൾ ക്ലാസ്‌റൂം അനുഭവത്തിന്റെകൂടെ സഹായത്തോടെ നവീകരിച്ചുകൊണ്ടിരിക്കണം. ഏതെങ്കിലും ഇംഗ്ലീഷ് പുസ്തകത്തിൽ നിന്ന് പകർത്തിവച്ച സിദ്ധാന്തങ്ങൾ പലതരം ജീവിതാനുഭവങ്ങളിലൂടെ വാർത്തെടുക്കപ്പെട്ട വിഭിന്നരായ കുട്ടികളിൽ ഫലംകൊയ്തുവെന്നു വരില്ല. കുട്ടികളെ അറിയുകയും മറവുകളില്ലാതെ സ്വന്തം വ്യക്തിത്വം അവരുടെ മുമ്പിൽ തുറന്നുവയ്ക്കുകയും ചെയ്യുന്ന അധ്യാപകർക്ക് വിദ്യാർത്ഥികൾ നേരിടുന്ന സംഘർഷങ്ങൾ കാണാനും അവ പരിഹരിക്കാൻ അവരോട് കൈകോർക്കാനും കഴിയും. കുട്ടികളിലെ തെറ്റുകൾ കണ്ടെത്തി പുറത്തുകൊണ്ടുവരുന്നതിനു പകരം അവ പരിഹരിക്കാൻ അവരോടൊപ്പം കൂട്ടുചേരുകയാണ് വേണ്ടത്. തങ്ങളെ ചോദ്യം ചെയ്യാനും വിമർശിക്കാനും കുട്ടികളെ അനുവദിക്കുന്ന അധ്യാപകർക്കുമാത്രമേ അവരെ വിമർശിക്കാൻ അവകാശമുള്ളൂ. ക്ലാസ്‌റൂം ജനാധിപത്യത്തിന്റെ പ്രാഥമിക തത്ത്വമാണിത്. ജനാധിപത്യം അഭംഗുരമായി നിലനിൽക്കുന്ന അന്തരീക്ഷത്തിൽ അർത്ഥവത്തായ പഠനം സാധ്യമാകുന്നു. ഇതിനെയാണ് അറിവുനിർമാണം എന്നെല്ലാം വിശേഷിപ്പിക്കുന്നത്.
കേരളത്തിലെ സ്‌കൂളുകളിൽ ഹയർ സെക്കൻഡറി ഒഴികെയുള്ള വിഭാഗങ്ങളിലെ അധ്യാപകർ സ്ഥലംമാറ്റത്തിന് നിർബന്ധിതരായി വിധേയരാകേണ്ട ആവശ്യമില്ല. സ്വമേധയാ ആവശ്യപ്പെടുകയോ സർവീസിന്റെ അടിസ്ഥാനത്തിൽ സ്ഥാനക്കയറ്റത്തിന് വിധേയരാവുകയോ ശിക്ഷാ നടപടികളിൽപ്പെടുകയോ ഡിവിഷൻ ഫാൾ ഉണ്ടാവുകയോ ചെയ്യാത്ത പക്ഷം എത്രകാലം വേണമെങ്കിലും അവർക്ക് ഇരിക്കുന്ന സ്‌കൂളുകളിൽ തുടരാം. ഇതുമൂലം കൈവരുന്ന ജഡാവസ്ഥ അധ്യാപകരെ മാരകമായ ഒരുതരം സ്വസ്ഥതയിലേക്ക് നയിക്കുന്നു. ഈ സ്വസ്ഥതയിൽ നിന്ന് പലരും മോചനം നേടുന്നതിന് ചിലർ സ്‌കൂൾ ബാഹ്യമായ അസ്വസ്ഥതകളെ സ്വാഗതം ചെയ്യുന്നു. അവർക്ക് സ്‌കൂൾ വിഷയങ്ങളിൽ ഒരുതരം നിർമമത ഉണ്ടാകുന്നു. കുട്ടികളെ അറിയാനും അവരുടെ പ്രശ്‌നങ്ങളിൽ ഇടപെടാനുമുള്ള വൈമുഖ്യം മെരിറ്റിനെക്കുറിച്ചുള്ള വെളിപാടുകളിലാവും ചെന്നെത്തുന്നത്. നഗരങ്ങളിലെ സ്‌കൂളുകളിൽ, വിശേഷിച്ച് തിരുവനന്തപുരത്തെ സ്‌കൂളുകളിൽ ഈ അവസ്ഥ വളരെ ഗുരുതരമാണ്. അവിടങ്ങളിലെ അധ്യാപകർക്ക് വിദ്യാർത്ഥികളുടെ മനസ്സിൽ ഒഴികെ അധികാരത്തിന്റെ എല്ലാ സ്ഥാനങ്ങളിലും അപാരമായ സ്വാധീനം ഉണ്ടാവും. അധ്യാപകരുടെ പ്രവർത്തനമണ്ഡലത്തിലെ ചാലകത സംബന്ധിച്ച് നയപരമായ തീരുമാനം ഉണ്ടാകണം. സ്‌കൂൾ മേധാവികളെ നിശ്ചയിക്കുന്ന കാര്യത്തിൽ പിന്തുടർന്നുവരുന്ന നയം അക്കാദമികതാല്പര്യങ്ങൾക്ക് നിരക്കുന്നതല്ല. ശമ്പളം കൈപ്പറ്റിയ കാലയളവുമാത്രം കണക്കിലെടുത്തു നൽകുന്ന സ്ഥാനക്കയറ്റം ഒരു സംവിധാനത്തെ തന്നെ തകിടംമറിക്കുന്ന തരത്തിലുള്ളതാണ്. സ്‌കൂൾ ഭരണത്തിലുള്ള താല്പര്യം, മുൻകാല പ്രവർത്തനങ്ങൾ, നേതൃപാടവം തുടങ്ങിയവ പരിണിച്ച് ഒരു തിരഞ്ഞെടുപ്പു നടത്തുന്നത് അത്ര ശ്രമകരമല്ല. ഒരു സ്‌കൂളിന്റെ നേതൃസ്ഥാനത്ത് ഒരാളെ നിയോഗിക്കുന്നതിനു മുമ്പ് അയാൾക്ക് അവിടെ എത്രത്തോളം നന്നായി പ്രവർത്താക്കാനാകും എന്ന ആഭ്യന്തരവിലയിരുത്തലും നടത്താവുന്നതാണ്. റാഗിങ് നടന്നുവെന്ന് പറയപ്പെടുന്ന സ്‌കൂളിൽ സ്‌കൂൾ മേധാവിയുടെ ഇടപെടൽ സംബന്ധിച്ച് ആക്ഷേപങ്ങളുണ്ടായിട്ടുണ്ട്.ചില സ്‌കൂളുകളിൽ ഉൾക്കൊള്ളാനാകാത്തവിധം കുട്ടികളുടെ ആധിക്യവും മറ്റുചില സ്‌കൂളുകളിൽ നിലനിന്നുപോകാൻ കഴിയാത്തവിധത്തിലുള്ള ദാരിദ്ര്യവും അനുഭവപ്പെടുന്നതു കാണാം. ചരിത്രത്തിന്റെ ഏതോ ഘട്ടത്തിൽ സുമനസ്സുകളായ ചില അധ്യാപകർ നടത്തിയ ശ്രേഷ്ഠമായ പ്രവർത്തനത്തിന്റെ ഫലമാണ് തലമുറകളായി സ്‌കൂളുകൾ അനുഭവിച്ചുവരുന്നത്.
സ്‌കൂൾ സ്ഥിതിചെയ്യുന്ന പ്രദേശത്തെ ജനവാസത്തിന്റെ തോത് അനുസരിച്ചല്ല പലപ്പോഴും സ്‌കൂൾ പ്രവേശനത്തിനുള്ള തിരക്ക് അനുഭവപ്പെടുന്നത്. പ്രവേശനത്തിന്റെ കാര്യത്തിൽ അസഹനീയമായ തിരക്ക് നേരിടുന്ന ചില വിദ്യാലയങ്ങളെങ്കിലും അതിന് ആനുപാതികമായ ഗുണനിലവാരം പുലർത്തുന്നവയല്ലെന്ന് പ്രഥമദൃഷ്ട്യാതന്നെ ബോധ്യപ്പെടുന്നതാണ്. പരിസരത്തെ ട്യൂഷൻ സെന്ററിന്റെ പ്രശസ്തികൊണ്ട് ജനപ്രിയം നേടിയ സ്‌കൂളുകളും ഉണ്ട്. എല്ലാ കുട്ടികളും സ്‌കൂൾപഠനകാലം മുഴുവൻ അയൽപക്കവിദ്യാലയത്തിൽ പഠിച്ചുകൊള്ളണമെന്ന് വാദിക്കുന്നില്ല. എന്നാൽ സ്‌കൂൾ പ്രവേശനം സംബന്ധിച്ച് അക്കാദമികമായ ഫ്ലേവറും സാമൂഹികമായ കരുതലുമുള്ള ഒരു നയം വികസിപ്പിക്കാൻ നമുക്ക് കഴിയേണ്ടതുണ്ട്. ഓരോ സ്‌കൂളിനും ഓരോ സ്‌പെഷ്യലൈസേഷൻ ഏരിയ നിശ്ചയിച്ചുകൊണ്ട് സ്‌കൂൾവിന്യാസം ചിട്ടപ്പെടുത്തിയാൽ നിലവിലെ പല പ്രശ്‌നങ്ങളും പരിഹരിക്കാനാവും. ഒരു സ്‌കൂളിൽ നിയന്ത്രണാതീതമായി കുട്ടികൾ തിങ്ങിക്കൂടുന്ന അവസ്ഥ ഒഴിവായാൽത്തന്നെ സമൂഹവും വിദ്യാലയവും തമ്മിലുള്ള ബന്ധം ദൃഢമായിത്തീരും പൊതുജനങ്ങൾ വിദ്യാലയപരിസരത്തുകൂടെ യാത്രചെയ്യുന്നതുപോലും വിലക്കുന്ന ഉത്തരവുകൾ നമുക്ക് അങ്ങനെ ഒഴിവാക്കാം.
ആണും പെണ്ണും ചേർന്ന് ജീവിക്കുക എന്നതാണ് പ്രകൃതിനിയമം. അതിനെ ചോദ്യം ചെയ്യാൻ മനുഷ്യൻ നിർമിച്ച സ്ഥാപനങ്ങളാണ് സ്‌കൂളുകൾ. ആൺകുട്ടികളെയും പെൺകുട്ടികളെയും പ്രത്യേകം സ്‌കൂളുകളിൽ പഠിപ്പിക്കുകയോ ഒരേ സ്‌കൂളിലെ ഭിന്ന ഡിവിഷനുകളിൽ പരസ്പരം ഇടകലരാത്തവിധം വേറിട്ടു പരിപാലിക്കുകയോ ചെയ്യുക എന്നതാണ് നമ്മുടെ നയം. ഇത് കുട്ടികളിൽ സൃഷ്ടിക്കുന്ന മാനസികസംഘർഷം ചെറുതല്ല. ഭാവിയിൽ പലതരം കുറ്റകൃത്യങ്ങൾക്കു് ഈ അനുഭവം കാരണമാകുന്നതായും കാണാം. ഇക്കാര്യത്തിൽ അനുകൂല നിലപാടു പുലർത്തുന്നവർക്കുപോലും തീരുമാനങ്ങൾ കൈക്കൊള്ളാൻ കഴിയാതെ പോകുന്നു. അതിനുള്ള പ്രധാന കാരണങ്ങളിൽ ഒന്ന് വിദ്യാലയപ്രവേശനത്തിലെ വിതരണപരമായ അസമത്വമാണ്.
വിദ്യാഭ്യാസ നയം തീരുമാനിക്കുന്നതിലും സ്‌കൂൾ ഭരണം പോലുള്ള കാര്യങ്ങളിലും അക്കാദമികഘടകങ്ങൾ കേന്ദ്രസ്ഥാനത്തുനിന്ന് അപ്രത്യക്ഷമായിക്കൊണ്ടിരിക്കുന്നു. മാനേജ്‌മെൻറ്​ തന്ത്രങ്ങളും മത്സരങ്ങളിൽ വിജയം നേടാനുള്ള പരിശീലനങ്ങളും രഹസ്യങ്ങൾ ചോരാതിരിക്കാനുള്ള സുരക്ഷ ശക്തിപ്പെടുത്തലുമെല്ലാമാണ് പ്രധാന അജണ്ടകളായി മാറിക്കൊണ്ടിരിക്കുന്നത്. കുറെ സി.സി.ടി.വി. ക്യാമറകൾ സ്ഥാപിച്ചാൽ പരിഹരിക്കാവുന്നതേയുള്ളൂ രാജ്യത്തെ വിദ്യാഭ്യാസപ്രശ്‌നങ്ങൾ എന്നിടത്തുവരെ കാര്യങ്ങൾ എത്തിച്ചേർന്നിട്ടുണ്ട്. ഓരോ കുട്ടിയുടെയും സാധ്യതകൾ മുൻനിറുത്തിയുള്ള സമഗ്രവികാസം എന്നത് സമൂഹത്തിന്റെ വികാസം തന്നെയാണ്. അന്ധവിശ്വാസങ്ങളിൽനിന്ന് മുക്തമായ, സഹിഷ്ണുതയും സഹവർത്തിത്വവും പുലർത്തുന്ന, ഭൈമജീവിതത്തിന്റെ സുസ്ഥിതിക്കായി നിലകൊള്ളുന്ന തലമുറയ്ക്കു വേണ്ടിയാണ് വിദ്യാഭ്യാസം ആസൂത്രണം ചെയ്യേണ്ടത്. പുതിയ വിദ്യാഭ്യാസനയം നടപ്പിലാക്കുന്നതിന് രാജ്യം ഒരുങ്ങുകയാണ്. അതിന്റെ ഭാഗമായ പാഠ്യപദ്ധതിപരിഷ്‌കരണം പത്താം ക്ലാസിലെ പാഠം ഒമ്പതാം ക്ലാസിൽ ചേർക്കുന്ന മിനിമം പരിപാടിയും ഉടായിപ്പുസിദ്ധാന്തങ്ങൾകൊണ്ട് കലമ്പുന്ന ഒടിയൻ ഷോയും ചേർന്ന പതിവ് കോമ്പിനേഷൻ ആകാതിരിക്കാനുള്ള മുൻകരുതൽ ബന്ധപ്പെട്ടവരുടെ ഭാഗത്തുനിന്ന് ഉണ്ടാകുമെന്ന് പ്രത്യാശിക്കാം.",left
"ശരീരത്തെ ചൂണ്ടിയുള്ള പറച്ചിലുകളെ പുതിയ തലമുറചോദ്യം ചെയ്​തു തുടങ്ങിയിരിക്കുന്നു സാധാരണവൽക്കരിക്കപ്പെട്ടതും വ്യവസ്ഥാപിതമാക്കപ്പെട്ടതും വളരെക്കാലമായി തുടരുന്നതുമായ ഒരു സാമൂഹിക സമ്പ്രദായമാണ് ബോഡി ഷെയ്​മിങ്.‘നിങ്ങളുടെ തുടകൾ വളരെ തടിച്ചിരിക്കുന്നു',  ‘നിങ്ങളുടെ കൈകൾ വല്ലാതെ തടിച്ചിരിക്കുന്നു',  ‘നീ ആ കുറിയ വസ്ത്രം ധരിക്കണോ',  ‘രാവിലെ നാരങ്ങാ വെള്ളം കുടിക്കാൻ ശ്രമിച്ചിട്ടുണ്ടോ?',  ‘ദയവുചെയ്ത് നടക്കാൻ പോകൂ' തുടങ്ങിയ പറച്ചിലുകൾ വെറും പ്രസ്താവനകളായി തോന്നിയേക്കാം. പക്ഷെ ഇവയെല്ലാം ഒരുപാടുപേരുടെ ശരീരത്തെയും ഒപ്പം മനസ്സിനെയും അപമാനിച്ചുകൊണ്ടിരിക്കുന്ന ഉദാഹരണങ്ങളാണ്.
പലപ്പോഴും ഇത്തരം ബോഡി ഷെയ്​മിങ്ങുകൾ നമ്മുടെ വീടുകളിൽനിന്നാണ്​ തുടങ്ങുന്നത്​. അങ്ങനെ ഇത് നമ്മുടെ സ്‌കൂൾ ജീവിതത്തിന്റെയും കുട്ടിക്കാലത്തിന്റെയും വലിയ ഭാഗമായി മാറുന്നു. കുടുംബ ചടങ്ങുകളിലും സ്‌കൂളുകളിലും ട്യൂഷൻ ക്ലാസുകളിലും സോഷ്യൽ മീഡിയയിലും ഏറ്റവും അടുത്ത സുഹൃദ് വലയങ്ങളിലും പോലും ഇതുകാണാം.
2019- ൽ മുംബൈ ആസ്ഥാനമായ ഫോർട്ടിസ് ഹെൽത്ത് കെയർ, ബോഡി ഷെയ്​മിങ്ങും അതുണ്ടാക്കുന്ന മാനസിക പ്രത്യാഘാതങ്ങളും സംബന്ധിച്ച് ഒരു സർവേ നടത്തി. 20 നഗരങ്ങളിൽ നിന്ന്​ 15 നും 65 നും ഇടക്ക്​ പ്രായമുള്ളവരാണ്​പങ്കെടുത്തത്. 47.5 ശതമാനം പേർ സ്‌കൂളിലോ ജോലിസ്ഥലത്തോ ബോഡി ഷെയ്​മിങ്ങിനിരയായതായി വെളിപ്പെടുത്തി. 32.5 ശതമാനം പേർ കളിയാക്കൽ നേരിട്ടത് സുഹൃത്തുക്കളിൽ നിന്നുതന്നെയാണ്.
ഒൻപതാം ക്ലാസുകാരിയായ ഒരു കുട്ടി സൈക്കോളജിസ്റ്റിന്റെ അടുത്തുവന്നപ്പോൾ ആദ്യം ശ്രദ്ധിച്ചത് സംസാരിക്കുമ്പോഴും അവൾ ടവൽ കൊണ്ട് ചുണ്ട് മറച്ചുപിടിക്കാൻ ശ്രമിക്കുന്നതാണ്. നഗരത്തിലെ പ്രശസ്തനായ ഒരു പ്ലാസ്റ്റിക് സർജനാണ് അവളെ റഫർ ചെയ്തത്. ചുണ്ട് പ്ലാസ്റ്റിക് സർജറി ചെയ്യാൻ വീട്ടുകാരുമൊത്ത് അദ്ദേഹത്തിന്റെ അടുത്തുപോയതാണ്. സർജൻ നോക്കിയപ്പോൾ അത്ര അഭംഗിയൊന്നും ചുണ്ടിനില്ല. കുട്ടി ചത്തുകളയുമെന്നു പറഞ്ഞിട്ടാണത്രെ സൈക്കോളജിസ്റ്റിന്റെ അടുത്തുവന്നത്​ എന്ന് ​വീട്ടുകാർ പറഞ്ഞു. വീട്ടുകാരെ മാറ്റിനിർത്തി കുട്ടിയോട് സംസാരിച്ചപ്പോൾ, നാലാം ക്ലാസിൽ പഠിക്കുന്ന സമയത്ത് ഒരു ബന്ധു, അവളുടെ ചുണ്ടിനെക്കുറിച്ച് നടത്തിയ മോശം പരാമർശം അവൾ തുറന്നുപറഞ്ഞു. അത് അവൾക്ക് വലിയ വേദനയായിരുന്നു. അതിനുശേഷം തന്റെ ചുണ്ടിന് എന്തോ കാര്യമായ വൈകൃതമുണ്ടെന്ന് അവൾക്ക് തോന്നിത്തുടങ്ങി. നല്ല ചുണ്ടുള്ളവർ​ എന്ന്​ തനിക്ക്​ തോന്നുന്നവരെ കാണുമ്പോൾ കണ്ണാടിയിൽ തന്റേതുമായി താരതമ്യപ്പെടുത്തും. അങ്ങനെ പുറത്തിറങ്ങുമ്പോൾ പതിയെ ടവൽ കൊണ്ട് ചുണ്ട് മറച്ചുപിടിച്ചു തുടങ്ങി. സ്‌കൂളിൽ ടീച്ചർമാരൊക്കെ ഈ മറയ്ക്കൽ ശ്രദ്ധിച്ചുതുടങ്ങിയപ്പോൾ വഴക്കു കിട്ടിത്തുടങ്ങി. സഹികെട്ടാണ് അവൾ സർജറിയ്ക്ക് വാശി പിടിച്ചത്. കുഞ്ഞുങ്ങളെ വേദനിപ്പിക്കുന്ന ഇത്തരം സംഭവങ്ങൾ ഒരുപാടുണ്ടെന്നാണ് പഠനങ്ങൾ തെളിയിച്ചത്.
ബോഡി ഷെയ്​മിങ്​ മൂലം ഒരുപാടു പേർ മാനസികമായി തകർന്നുപോയിട്ടുണ്ട്.  ഇവരോട് പറയാനുള്ളത്, നമ്മുടെ ശരീരം എങ്ങനെയാണോ, അങ്ങനെ തന്നെ അതിനെ സ്‌നേഹിക്കുക എന്നുമാത്രമാണ്.
പൊളിറ്റിക്കൽ കറക്ടനെസിൽ (political correctness) സൂക്ഷ്​മത പുലർത്തുന്ന ഒരു സമൂഹത്തിലാണ് നമ്മൾ ഇന്ന് ജീവിക്കുന്നത്. അതുകൊണ്ടുതന്നെയാണ് ബോഡി ഷെയ്​മിങ്​, ജൻഡർ, കളർ എന്നിവയെല്ലാം അടയാളപ്പെടുത്ത​പ്പെട്ടുതുടങ്ങിയത്.മലയാളസാഹിത്യത്തിലെ പ്രധാന നോവലായ സി. വി. രാമൻപിള്ളയുടെ‘ധർമരാജ'യിൽ  ‘ചെവി എച്ചിലാക്കുന്ന ചിരി' എന്നുപറയുന്നുണ്ട്.അതുപോലെ മലയാളികൾ ഏറ്റവുമധികം ചിരിച്ചാസ്വദിച്ച‘വടക്കുനോക്കിയന്ത്ര'ത്തിൽ ശ്രീനിവാസനും പാർവതിയും ഒരുമിച്ച് നിന്നപ്പോൾ ‘നിലവിളക്കിന്റെ അടുത്ത് കരിവിളക്ക് വെച്ചപോലെ' എന്നൊരു ഡയലോഗ് പറയുന്നുണ്ട്. ഇതെല്ലാം ഒരുകാലത്ത് സമൂഹം ഏറ്റെടുത്തവയാണ്. എന്നാലിന്ന്, ഇതെല്ലാം പുനർവായനയ്ക്ക് വിധേയമാക്കപ്പെടുകയാണ്​. പുതിയതലമുറ ഒരു hegemonic class ന്റെയും ഗ്രൂപ്പിന്റെയും ഭാഗമാകാൻ  ആഗ്രഹിക്കാത്തതു കൊണ്ടുതന്നെ ഇതെല്ലാം അവർ ചോദ്യം ചെയ്യുകയാണ്.
വളരെക്കാലമായി, മലയാള സിനിമകൾ കൈയ്യടികൾക്കും ആഹ്ലാദപ്രകടനങ്ങൾക്കും കോമിക് റിലീസിനും വേണ്ടി ബോഡി ഷെയ്​മിങ്​ഉപയോഗിച്ചിരുന്നു. അടുത്തിടെ പുറത്തിറങ്ങിയതമാശയുംകക്ഷി അമ്മിണിപ്പിള്ളയും ഒരാളുടെ ശരീരഘടനയിൽനിന്ന് ചിരി ഉണർത്തുന്ന പരമ്പരാഗത പ്രവണതയെ തകർക്കുകയായിരുന്നു.കടുവഎന്ന സിനിമയിലെ ഓട്ടിസ്റ്റിക് ആയ ഒരു കുട്ടിയെക്കുറിച്ചുള്ള ഡയലോഗിന്റെ പേരിൽ പൃഥ്വിരാജ്​ഒരുപാട് വിമർശിക്കപ്പെട്ടിരുന്നു. സംവിധായകൻ ഷാജി കൈലാസും പൃഥ്വിരാജും വാർത്താസമ്മേളനം വിളിച്ച്​ ക്ഷമയും പറഞ്ഞു. സിനിമകളിൽ subtle ആയി പറഞ്ഞുവരുന്ന ഇത്തരം പ്രസ്താവനകൾ സമൂഹം എത്രമാത്രം സൂക്ഷ്മമായി വിലയിരുത്തുന്നു എന്ന് നമുക്ക് മനസിലാക്കാം. ഇവർ ക്ഷമ പറയുന്നത്  ആത്മാർത്ഥതയോടെയാണെങ്കിലും അല്ലെങ്കിലും ഇന്നത്തെ സമൂഹത്തിൽ പിടിച്ചുനിൽക്കണമെങ്കിൽ ഇങ്ങനെയൊക്കെ ചെയ്യണം എന്നുവരുന്നു. അങ്ങനെ നോക്കുമ്പോൾ ഇതൊരു business tactic കൂടെയാണോ എന്നത് കൂടുതൽ ശ്രദ്ധിക്കേണ്ട ഒരു കാര്യമാണ്. ഇതുകൊണ്ടുതന്നെയാണ് ഇവിടെ ജൻറർ, ഫെമിനിസം, ജാതി എന്നിവയൊക്കെ പറയാനായി സിനിമകൾ ഇറങ്ങുന്നതും. അതുപോലെ നമ്മെ ഒരുപാട് വേദനിപ്പിച്ച സംഭവമായിരുന്നു ഇന്ദ്രൻസിനെ പരാമർശിച്ചുള്ള സാംസ്‌കാരികമന്ത്രിയുടെ പ്രസ്താവന.ഇത്ര ശബ്ദമുയർന്നിട്ടും ഇപ്പോഴും ഇങ്ങനെയുള്ള ബോഡി ഷെയ്​മിങുകൾ വീണ്ടുമുണ്ടാകുന്നു എന്നത് തീർത്തും ലജ്ജാവഹമാണ്.
‘There's no definition for beauty. The only way to achieve beauty is to feel it from inside without breaking down into individual physical attributes.'- അതെ, സൗന്ദര്യത്തിന് കൃത്യമായ ഒരു നിർവചനം ഇല്ല. പക്ഷെ അത് ഒരിക്കലും ഒരാളുടെ physical attributes അനുസരിച്ചുള്ളതല്ല. മറിച്ച്, എനിക്ക് തോന്നിയിട്ടുള്ളത്, ഈ അടുത്ത് പാർവതി തിരുവോത്ത് ഒരു ഇന്റർവ്യൂയിൽ പറഞ്ഞതുപോലെ, നമ്മുടെ കണ്ണുകളിലെ kindness നോക്കിയാണ് എന്നാണ്. ബോഡി ഷെയ്​മിങ്​ മൂലം ഒരുപാടു പേർ മാനസികമായി തകർന്നുപോയിട്ടുണ്ട്.  ഇവരോട് പറയാനുള്ളത്, നമ്മുടെ ശരീരം എങ്ങനെയാണോ, അങ്ങനെ തന്നെ അതിനെ സ്‌നേഹിക്കുക എന്നുമാത്രമാണ്.
You are not a mistake. You are not a problem to be solved. But you won't discover this until you are willing to stop banging your head against the wall of shaming and caging and fearing yourself. - Geneen roth.  ▮",left
"Keralaകേരളത്തിൽ അഭയം തേടിയ ജാർഖണ്ഡ് സ്വദേശികൾക്ക് സംരക്ഷണം നൽകാൻ പൊലീസിന് ഹൈക്കോടതിയുടെ നിര്‍ദേശംസംരക്ഷണ കാലയളവില്‍ നവദമ്പതികളെ സ്വദേശത്തേക്ക് മടക്കി അയയ്ക്കരുതെന്നും ഹൈക്കോടതി നിര്‍ദേശിച്ചു കൊച്ചി: കേരളത്തില്‍ അഭയം തേടിയ ജാര്‍ഖണ്ഡ് സ്വദേശികള്‍ക്ക് സംരക്ഷണമൊരുക്കാന്‍ പൊലീസിന് നിര്‍ദേശം നല്‍കി ഹൈക്കോടതി. ആലപ്പുഴ ജില്ലാ പൊലീസ് മേധാവിക്കാണ് സിംഗിള്‍ ബെഞ്ച് നിര്‍ദേശം നല്‍കിയത്. സംരക്ഷണ കാലയളവില്‍ നവദമ്പതികളെ സ്വദേശത്തേക്ക് മടക്കി അയയ്ക്കരുതെന്നും ഹൈക്കോടതി നിര്‍ദേശിച്ചു. ഇക്കാര്യവും കായംകുളം എസ്എച്ച്ഒ ഉറപ്പുവരുത്തണമെന്നും ഹൈക്കോടതി ഉത്തരവിട്ടു. ജാര്‍ഖണ്ഡ് സ്വദേശികളായ ആശാ വര്‍മയും ഗാലിബും നല്‍കിയ ഹര്‍ജിയിലാണ് ഹൈക്കോടതിയുടെ ഇടപടെല്‍. സംരക്ഷണം തേടിയുള്ള ഹര്‍ജിയില്‍ പൊലീസിനോട് ഹൈക്കോടതി വിശദീകരണം തേടി.

ഏറെ നാളായി പ്രണയത്തിലായിരുന്നു ഗാലിബും ആശയും. ഇതിനിടെ ജോലി തേടി ഗാലിബ് യുഎഇയിലേക്ക് പോയി. ഇതിനിടെ ആശയ്ക്ക് വീട്ടുകാര്‍ വിവാഹം ആലോചിച്ചു. ഇക്കാര്യം ആശ ഗാലിബിനെ അറിയിച്ചു. തുടര്‍ന്ന് ഗാലിബ് നാട്ടിലെത്തി. ഇതോടെ ആശയുടെ വീട്ടുകാരും ചില ബന്ധുക്കളും പ്രശ്‌നമുണ്ടാക്കുകയും ആക്രമണത്തിന് മുതിരുകയും ചെയ്തു. കേരളത്തില്‍ നിന്നുള്ള പ്രവാസി സുഹൃത്തുക്കളുടെ നിര്‍ദേശ പ്രകാരമാണ് ഗാലിബും ആശയും ആലപ്പുഴയില്‍ എത്തിയത്. ഫെബ്രുവരി ഒന്‍പതിന് ആലപ്പുഴയില്‍ എത്തിയ ഇരുവരും ഫെബ്രുവരി പതിനൊന്നിന് വിവാഹിതരായി. പിന്നാലെ ഇവരെ തേടി ബന്ധുക്കള്‍ കായംകുളത്ത് എത്തിയെങ്കിലും ഇരുവരും പോകാന്‍ തയ്യാറായില്ല. ജാര്‍ഖണ്ഡില്‍ തങ്ങള്‍ വധഭീഷണി നേരിടുന്നതിനാലാണ് തിരികെ പോകാത്തതെന്ന് ദമ്പതികള്‍ പറഞ്ഞിരുന്നു.

ഗാലിബിനും ആശയ്ക്കും സംരക്ഷണമൊരുക്കുമെന്ന് ആലപ്പുഴ ജില്ലാ പൊലീസ് മേധാവി എം പി മോഹനചന്ദ്രന്‍ പറഞ്ഞിരുന്നു. ആശയും ഗാലിബും വര്‍ഷങ്ങളായി സ്നേഹബന്ധത്തിലുള്ളവരാണ്. വിവാഹ ശേഷവും ഇരുവരും മതം മാറിയിട്ടില്ല. ഇരുവരുടെയും മത വിശ്വാസങ്ങളില്‍ തുടരുന്നു. ആശ ഗാലിബിനൊപ്പം എത്തിയത് സ്വന്തം ഇഷ്ടപ്രകാരമെന്ന് അന്വേഷണത്തില്‍ ബോധ്യമായി. ഇക്കാര്യം ജാര്‍ഖണ്ഡ് പൊലീസിനേയും അറിയിച്ചിരുന്നുവെന്നും ജില്ലാ പൊലീസ് മേധാവി വ്യക്തമാക്കിയിരുന്നു.

Content Highlights- high court order to protect khalib and asha who got married in Alappuzha",left
"കേരളം അംഗീകരിക്കില്ല,ഉന്നത വിദ്യാഭ്യാസത്തിലെ അമിതാധികാരപ്രയോഗം ‘പണം മുടക്കാൻ സംസ്ഥാനങ്ങളും വിളവെടുക്കാൻ സംഘപരിവാറും’ എന്ന മട്ടിൽ, സംസ്ഥാനങ്ങളുടെ അധികാരം കവരാനുള്ള ഗൂഢനീക്കമാണ് യു.ജി.സി കരട് മാർഗരേഖയിലെ (UGC Draft Regulations 2025)വ്യവസ്ഥകളിൽ ഒളിഞ്ഞിരിക്കുന്നത്. ഭരണഘടനയുടെ ആധാരശിലകളിലൊന്നായ ഫെഡറൽ തത്വങ്ങൾ അട്ടിമറിച്ച്, സംസ്ഥാന സർവ്വകലാശാലകളുമായി ബന്ധപ്പെട്ട സംസ്ഥാനങ്ങളുടെ അവകാശങ്ങൾ പരിപൂർണ്ണമായും ഇല്ലാതാക്കാനുള്ള ശ്രമത്തിന്റെ ഭാഗമാണ് യു ജി സി പ്രസിദ്ധീകരിച്ച കരട് ചട്ടങ്ങൾ. സംസ്ഥാന സർക്കാറുകൾക്ക് കാമ്പസുകളുടെ മേൽ ഒരു അധികാരവുമില്ല എന്ന തരത്തിലുള്ള വ്യവസ്ഥകളാണ് മാർഗരേഖ മുന്നോട്ടുവയ്ക്കുന്നത്.
നമ്മുടെ സർവകലാശാലകൾക്കുവേണ്ടി സംസ്ഥാന സർക്കാർ എന്തെല്ലാമാണ് ചെയ്യുന്നത് എന്ന് പരിശോധിക്കാം. സാമ്പത്തിക പരാധീനതകൾക്കിടയിലും വലിയ തുക ഉന്നത വിദ്യാഭ്യാസ മേഖലക്കായി ചെലവഴിച്ചുകൊണ്ടിരിക്കുകയാണ് കേരളം. കഴിഞ്ഞ നാല് വർഷത്തിൽ ഉന്നത വിദ്യാഭ്യാസ മേഖലയിൽ നടന്നത് 6000 കോടി രൂപയുടെ  വികസനപ്രവർത്തനങ്ങളാണ്. ഇതിൽ 2000 കോടി രൂപ അടിസ്ഥാന സൗകര്യ വിപുലീകരണത്തിണ് ഉപയോഗിച്ചത്. കിഫ്ബി, പ്ലാൻ ഫണ്ട്, റൂസ എന്നിങ്ങനെ വിവിധ പദ്ധതികളിലായി വിപുലമായ വികസനമാണ് ഇതുവഴി അടിസ്ഥാന സൗകര്യ വികസനരംഗത്ത് നടപ്പിലാക്കിയത്.
പ്ലാൻ- നോൺ പ്ലാൻഫണ്ട് ഇനത്തിൽ 2023-24 വർഷം മാത്രം ഉന്നതവിദ്യാഭ്യാസ വകുപ്പിനു കീഴിലെ യൂണിവേഴ്‌സിറ്റികൾക്കു മാത്രമായി 1822.35 കോടി രൂപ കൈമാറിയിട്ടുണ്ട്.കേരള, എം ജി സർവകലാശാലകളിൽ  ഒരുക്കിയ ലാബ് കോംപ്ലക്‌സുകൾ ദക്ഷിണേന്ത്യയിലെ തന്നെ ഏറ്റവും വലിയ സംവിധാനങ്ങളാണ്. കുസാറ്റിലെ ലാബ് സൗകര്യങ്ങൾ ഉന്നത നിലവാരത്തിലേക്ക് ഉയർത്താൻ 250 കോടി രൂപയാണ് കഴിഞ്ഞ വർഷങ്ങളിൽ ചെലവഴിച്ചത്.
ഇങ്ങനെ സംസ്ഥാനം ഫണ്ട് ചെയ്യുന്ന യൂണിവേഴ്‌സിറ്റികളിൽ സംസ്ഥാനങ്ങൾക്ക് അയിത്തം കൽപ്പിക്കുകയാണ് യു.ജി.സി കരട് മാർഗരേഖയുടെ ലക്ഷ്യം. ഇതി​ലെ വ്യവസ്ഥകൾ നടപ്പാക്കാത്തപക്ഷം സ്ഥാപനങ്ങൾക്കുള്ള സഹായം നിർത്തലാക്കുമെന്ന ഭീഷണിയുമുണ്ട്. എന്നാൽ, വിദ്യാഭ്യാസ മേഖലയിൽ യൂണിയൻ സർക്കാറിന്റെ പങ്കാളിത്തം എത്രയാണ്? അധ്യാപകരുടെ യു.ജി.സി ശമ്പള വിഹിതത്തിലടക്കം നേരത്തെയുണ്ടായിരുന്ന പരിമിതമായ പങ്കാളിത്തം പോലും കേന്ദ്ര സർക്കാരിനില്ല. ഉന്നത വിദ്യാഭ്യാസം ഉൾപ്പെടെയുള്ള വിദ്യാഭ്യാസം പൊതുപട്ടികയിലേക്ക് മാറ്റപ്പെട്ടപ്പോഴും സംസ്ഥാന സർക്കാരുകൾ സ്ഥാപിച്ച സർവ്വകലാശാലകൾ ഉൾപ്പെടെയുള്ള ഉന്നതവിദ്യാഭ്യാസ കേന്ദ്രങ്ങൾ മിക്കതും അതാത് നിയമസഭകൾ പാസാക്കിയ നിയമങ്ങൾക്ക് കീഴിലാണ് പ്രവർത്തിക്കുന്നത്. മാത്രമല്ല, വിദ്യാഭ്യാസത്തിനായി ചെലവഴിക്കപ്പെടുന്ന തുകയുടെ 75 ശതമാനത്തോളവും സംസ്ഥാനങ്ങൾ നേരിട്ടാണ് വഹിക്കുന്നത്. വിദ്യാഭ്യാസത്തിനുള്ള ആകെ ചെലവിന്റെ കാര്യത്തിൽ സംസ്ഥാനങ്ങളുടെ പങ്ക് 76 ശതമാനമായിരിക്കെ കേന്ദ്രത്തിന്റേത് 24 ശതമാനമാണെന്നു കണക്കുകൾ വ്യക്തമാക്കുന്നു. അതായത്, അത്ര വലിയ ഫണ്ടെന്നും കേന്ദ്രം സംസ്ഥാനങ്ങൾക്ക് നൽകുന്നില്ല.
വ്യവസ്ഥകൾ പാലിച്ചില്ലെങ്കിൽ സഹായം നിർത്തും, കോഴ്സുകളുടെ അംഗീകാരം പിൻവലിക്കും എന്നതുപോലുള്ള മുന്നറിയിപ്പുകൾ നൽകുന്ന സംവിധാനമായിരുന്നില്ല മുമ്പ് യു.ജി.സി. എന്നാൽ ഇപ്പോൾ ചില മാർഗരേഖകൾ പുറ​പ്പെടുവിക്കുന്നതിനുപകരം കർശനമായ ചട്ടങ്ങൾ അടിച്ചേൽപ്പിക്കാനുള്ള സംവിധാനമാക്കി മാറ്റിയിരിക്കുകയാണ്.
വ്യവസ്ഥകൾ പാലിച്ചില്ലെങ്കിൽ സഹായം നിർത്തും, കോഴ്സുകളുടെ അംഗീകാരം പിൻവലിക്കും എന്നതുപോലുള്ള മുന്നറിയിപ്പുകൾ നൽകുന്ന സംവിധാനമായിരുന്നില്ല മുമ്പ് യു.ജി.സി. എന്നാൽ ഇപ്പോൾ ചില മാർഗരേഖകൾ പുറ​പ്പെടുവിക്കുന്നതിനുപകരം കർശനമായ ചട്ടങ്ങൾ അടിച്ചേൽപ്പിക്കാനുള്ള സംവിധാനമാക്കി മാറ്റിയിരിക്കുകയാണ്. സർവകലാശാലകൾക്ക് ഫണ്ട് ചെയ്ത് നല്ല രീതിയിൽ അവയെ മുന്നോട്ടുകൊണ്ടുപോകാനുള്ള സംസ്ഥാനത്തിന്റെ ശ്രമങ്ങളെ പുറകോട്ടടിപ്പിക്കാനേ ഈ തരത്തിലുള്ള അടിച്ചേൽപ്പിക്കൽ സഹായകരമാകൂ. അമിതാധികാര കേന്ദ്രീകരണവും ഫെഡറൽ തത്വങ്ങളുടെ ലംഘനവുമാണിത്.
യു ജി സി കരട് മാർഗ്ഗനിർദ്ദേശങ്ങൾ ഭരണഘടനാ മർമ്മജ്ഞർ ഉറപ്പായും അസ്വീകാര്യമായി വിലയിരുത്തുമെന്നുറപ്പുള്ള വിധത്തിൽ വ്യവസ്ഥകൾ ഉൾപ്പെടുത്തിയുള്ളതാണ്. ഫെഡറൽ തത്വങ്ങൾക്കു വിരുദ്ധമെന്നതിനൊപ്പം ഭരണഘടനയുടെ അടിസ്ഥാന മൂല്യങ്ങളുടെ ലംഘനവുമാണിവ. സംസ്ഥാന സർവകലാശാലകളിലെ വൈസ് ചാൻസലർമാരെ കേന്ദ്രം ഭരിക്കുന്ന പാർട്ടി തീരുമാനിക്കുമെന്ന വെല്ലുവിളിയാണ് പുതിയ യു ജി സി നിർദ്ദേശത്തിലുള്ളത്. അക്കാദമിക്- ഭരണഘടനാ വിദഗ്ധരെ മുഖവിലക്കെടുക്കാത്ത തരത്തിലുള്ള നിർദ്ദേശങ്ങളും നടപടികളും സ്വേച്ഛാനുവർത്തികളെ ഉന്നത വിദ്യാഭ്യാസ നേതൃത്വത്തിൽ അവരോധിക്കാനുള്ള കുറുക്കുവഴിയാണ്. സംസ്ഥാന സർക്കാരിനെ ഉന്നത വിദ്യാഭ്യാസ ഭരണനേതൃത്വത്തിൽനിന്ന് മാറ്റുന്നതിന് സർവകലാശാലകളുടെ സ്വയംഭരണം എന്ന ആശയത്തെ ദുർവ്യാഖ്യാനിക്കുകയാണിവർ.
സംസ്ഥാന സർക്കാരിനെ നോക്കുകുത്തിയാക്കി, വൈസ് ചാൻസലർക്ക് മുകളിൽ ചാൻസലറെ സർവ്വകലാശാലകളുടെ സർവ്വാധികാരിയാക്കാനുള്ള ലക്ഷ്യത്തോടെയുള്ളതാണ് ഈ മാർഗരേഖയിലെ നിർദേശങ്ങൾ. മുൻ വ്യവസ്ഥകളിൽനിന്ന് ഭിന്നമായി വൈസ് ചാൻസലർ നിയമനത്തിനുള്ള എല്ലാ പ്രക്രിയകളും ചാൻസലിൽ നിക്ഷിപ്തമാക്കുന്നു. സെർച്ച്- കം- സെലക്ഷൻ കമ്മിറ്റിയുടെ ഘടന തീരുമാനിക്കുന്നതുപോലും ചാൻസലാണെന്നു വന്നിരിക്കുന്നു.
യു.ജി.സി റഗുലേഷൻ- 2013, സംസ്ഥാന നിയമങ്ങളെ ഉയർത്തിപ്പിടിക്കുന്നുണ്ട്. യു.ജി.സി റഗുലേഷൻ- 2018 യു.ജി.സി ചെയർമാന്റെ നോമിനി ഒഴികെയുള്ള കാര്യങ്ങളിൽ നിബന്ധനകൾ മുന്നോട്ടുവക്കുന്നില്ല. എന്നാൽ, 2018-ലെ യു.ജി.സി റഗുലേഷനിലെ വ്യവസ്ഥകളനുസരിച്ച് വി.സിമാരെ നിയമിക്കാനുള്ള സെർച്ച്- കം- സെലക്ഷൻ കമ്മിറ്റി രൂപീകരിക്കാനും അതിനെ മാനേജ് ചെയ്യാനുമുള്ള സംസ്ഥാനങ്ങളുടെ അധികാരം കവരുന്ന ഒന്നാണ് യു.ജി.സിയുടെ പുതിയ കരട് മാനദണ്ഡം. മുഴുവൻ സംസ്ഥാനങ്ങളിലെയും ഉന്നത വിദ്യാഭ്യാസ മേഖലയെയാകെ കേന്ദ്രസർക്കാർ താൽപര്യങ്ങൾക്കൊത്ത് നിയമിക്കുന്ന ഗവർണർക്ക് കീഴിലാക്കാനുള്ള കാവിവത്കരണ പദ്ധതിയാണിത്.
കേരളത്തിലെ ഉന്നത വിദ്യാഭ്യാസമേഖലയിൽ നിലവാരത്തകർച്ചയുണ്ടെന്നത് അടിസ്ഥാനരഹിതമായ ആരോപണമാണ്. NIRF റാങ്കിംഗിലും നാക് അക്രഡിറ്റേഷനിലും കേരളത്തിലെ ഉന്നത വിദ്യാഭ്യാസ സ്ഥാപനങ്ങൾ മികച്ച നിലവാരത്തിലാണ്.
വൈസ് ചാൻലസർമാർ മുതൽ അസിസ്റ്റന്റ് പ്രൊഫസർ വരെയുള്ളവരുടെ യോഗ്യതകളിൽ വെള്ളം  ചേർത്ത്, അക്കാദമിക് ഗുണനിലവാരത്തെ നിർവീര്യമാക്കാനുള്ള നീക്കം കൂടി ഈ മാർഗരേഖയുടെ ലക്ഷ്യമാണ്. അധ്യാപകരുടെയും മറ്റ് അക്കാദമിക് ജീവനക്കാരുടെയും നിയമനത്തിന്റെ കാര്യത്തിലും യു.ജി.സി മാർഗരേഖ പൊതുതാൽപര്യത്തിന് ഹാനികരമാണ്.
കേരളത്തിൽ, സംസ്ഥാന സർക്കാറിന്റെ ഇടപെടലോടെ നിയമിക്കപ്പെട്ട വി.സിമാരെല്ലാവരും അറിയപ്പെടുന്ന അക്കാദമീഷ്യന്മാരാണ്. കണ്ണൂർ യൂണിവേഴ്സിറ്റി വി.സിയായിരുന്ന ഡോ. ഗോപിനാഥ് രവീന്ദ്രൻ രാജ്യത്ത് അറിയപ്പെടുന്ന അക്കാദമീഷ്യനാണ്. എം.ജി സർവകലാശാലാ വി.സിയായിരുന്ന ഡോ. സാബു തോമസ് നിരവധി ആഗോള സർവകലാശാലകളിൽ വിസിറ്റിങ് പ്രൊഫസറാണ്. ഗവേഷണ മേഖലയിലും വൈദഗ്ധം തെളിയിച്ച അക്കാദമീഷ്യനാണ്. ഇങ്ങനെ സംസ്ഥാന സർക്കാർ നിയമിച്ച വി.സിമാരെല്ലാവരും രാജ്യത്തിനകത്തും പുറത്തും വൈദഗ്ധ്യം തെളിയിച്ചവരാണ്.
കേരളത്തിലെ ഉന്നത വിദ്യാഭ്യാസമേഖലയിൽ നിലവാരത്തകർച്ചയുണ്ടെന്നത് അടിസ്ഥാനരഹിതമായ ആരോപണമാണ്. NIRF റാങ്കിംഗിലും (National Institutional Ranking Framework -NIRF) നാക് അക്രഡിറ്റേഷനിലും (The National Assessment and Accreditation Council -NAAC) കേരളത്തിലെ ഉന്നത വിദ്യാഭ്യാസ സ്ഥാപനങ്ങൾ മികച്ച നിലവാരത്തിലാണ്. അത് കൃത്യമായ തെളിവുള്ള കാര്യവുമാണ്. NIRF റാങ്കിംഗിൽ കേരള, എം.ജി സർവകലാശാലകൾ A++, കാലിക്കറ്റും കാലടിയും കുസാറ്റും A+ റാങ്കിലുമാണ്. പൊതുസർവകലാശാലകളിൽ 9,10,11 റാങ്കുകൾ കേരളത്തിലെ സർവകലാശാലകൾക്കാണ്. ‘നാക്കി’ലായാലും NIRF- ലായാലും കോളേജുകൾ വലിയ രീതിയിലുള്ള മുന്നേറ്റമാണ് നടത്തിയിട്ടുള്ളത്.
സംസ്ഥാന യൂണിവേഴ്‌സിറ്റികൾ സ്ഥാപിക്കപ്പെടുകയും അവയ്ക്ക് സംസ്ഥാന സർക്കാറുകൾ ഫണ്ട് ചെയ്യുകയും ചെയ്യുന്ന ഒരു സംവിധാനത്തിൽ, അവയ്ക്ക് അനുയോജ്യമായ നിയമനിർമാണം നടത്താൻ സംസ്ഥാന നിയമസഭകൾക്കുള്ള അധികാരത്തെ അട്ടിമറിക്കുകയാണ് യു.ജി.സി.
അഡ്മിഷൻ സമയത്ത്, കോളേജുകളിൽ സീറ്റുകൾ ഒഴിഞ്ഞുകിടക്കുന്നു എന്ന മട്ടിൽ വരുന്ന വാർത്തകളും അടിസ്ഥാനരഹിതമാണ്. ഈ സർക്കാർ അധികാരമേറ്റശേഷം, നിരവധി പുതിയ കോഴ്സുകൾ തുടങ്ങിയിട്ടുണ്ട്, സീറ്റുകൾ വർധിപ്പിക്കുകയും ചെയ്തു. അതുകൊണ്ടുതന്നെ, വിദ്യാർഥികൾക്ക് അവരുടെ ഇഷ്ടപ്രകാരം കോഴ്സുകൾ സെലക്റ്റ് ചെയ്യാനും കഴിയുന്നു.
ഉന്നത വിദ്യാഭ്യാസം ഉൾപ്പെടെയുള്ള വിദ്യാഭ്യാസം ഭരണഘടന നിലവിൽ വന്ന സമയത്ത് ഏഴാം ഷെഡ്യൂളിലെ സംസ്ഥാന പട്ടികയിലായിരുന്നു. അടിയന്തരാവസ്ഥക്കാലത്ത് 42-ാം ഭരണഘടനാ ഭേദഗതിയിലൂടെ പൊതുപട്ടികയിൽ ഉൾപ്പെടുത്തുകയായിരുന്നു. 44-ാം ഭരണഘടനാ ഭേദഗതിയിൽ, മുൻഭേദഗതിയിൽ കൊണ്ടുവന്ന പല മാറ്റങ്ങളും പുനഃസ്ഥാപിച്ചിട്ടും വിദ്യാഭ്യാസം സംസ്ഥാന പട്ടികയിൽ തിരികെ ചേർക്കാതിരുന്നത്, രാജ്യസഭയിൽ പാസ്സാകാത്തതുകൊണ്ടുമാത്രമാണ്. തീർത്തും രാഷ്ട്രീയകാരണങ്ങളാൽ മാത്രമാണിതെന്നു ചുരുക്കം.
ഉന്നത വിദ്യാഭ്യാസ സ്ഥാപനങ്ങളിലെ  നിലവാരം നിലനിർത്തുന്ന കാര്യത്തിൽ മാത്രമാണ് സംസ്ഥാന വിഷയമായ വിദ്യാഭ്യാസം പൊതുപട്ടികയിൽ ഉൾപ്പെടുത്തിയിട്ടുള്ളതിന് ന്യായമുള്ളതെന്ന് ഡോ. ബി.ആർ. അംബേദ്കർ തൊട്ടിങ്ങോട്ട് ഭരണഘടനാവിദഗ്ധർ ഒന്നടങ്കം വ്യക്തമാക്കിയിട്ടുള്ളതാണ്. ഏകീകൃതമല്ലാത്ത വ്യവസ്ഥകൾ ഒഴിവാക്കാൻ സംസ്ഥാനങ്ങൾക്കാകെ പൊതുവായ മാനദണ്ഡവും ഏകീകൃത രീതിയും ഉറപ്പുവരുത്താൻ എന്നതാണ് ഇതിന്റെ സ്പിരിറ്റ്. ഉന്നതവിദ്യാഭ്യാസ സ്ഥാപനങ്ങളിലെ നിലവാരം ഏകീകരിക്കുകയും നിശ്ചയിക്കുകയും ചെയ്യുക എന്ന പരിമിതമായ ദൗത്യം മാത്രമേ സംസ്ഥാന സർവ്വകലാശാലകളിൽ കേന്ദ്രത്തിനുള്ളൂ എന്നർത്ഥം. അതോടൊപ്പം, ഉന്നത വിദ്യാഭ്യാസം ഉൾപ്പെടെയുള്ള വിദ്യാഭ്യാസം ആരുടെ ഉത്തരവാദിത്തമാണെന്നത് സംശയരഹിതമായി ഇവരെല്ലാം അടിവരയിട്ടിട്ടുണ്ട്.  സംസ്ഥാന നിയമസഭ പാസാക്കിയ പ്രമേയം ഇക്കാര്യം വ്യക്തമാക്കുന്നുണ്ട്:‘‘ഭരണഘടനയുടെ ഏഴാം ഷെഡ്യൂളിലെ സംസ്ഥാന ലിസ്റ്റിലെ ഇനം 32 പ്രകാരം സർവകലാശാലകളുടെ സ്ഥാപനം, മേൽനോട്ടം എന്നിവ സംബന്ധിച്ച അധികാരം സംസ്ഥാനങ്ങൾക്കാണ്. യൂണിയൻ ലിസ്റ്റിലെ ഇനം 66 പ്രകാരം ഉന്നത വിദ്യാഭ്യാസ ഗവേഷണ സ്ഥാപനങ്ങളുടെ ഏകോപനത്തിനും നിലവാരം നിശ്ചയിക്കുന്നതിലും മാത്രമാണ് കേന്ദ്ര സർക്കാരിന്  അധികാരമുള്ളത്. ഇതിന്റെ പിൻബലത്തിലാണ് യു.ജി.സി നിയമത്തിൻ കീഴിൽ യു.ജി.സി റെഗുലേഷനുകൾ പുറപ്പെടുവിക്കുന്നത്’’.
സംസ്ഥാന ഉന്നത വിദ്യാഭ്യാസ വകുപ്പുമന്ത്രിയെന്ന നിലയ്ക്ക്, കേന്ദ്ര വിദ്യാഭ്യാസ മന്ത്രി ധർമ്മേന്ദ്ര പ്രധാന് അയച്ച കത്തിൽ,  യു.ജി.സി മാർഗരേഖയോടുള്ള കേരളത്തിന്റെ എതിർപ്പ് ശക്തമായി പ്രകടിപ്പിച്ചിട്ടുണ്ട്. സംസ്ഥാന യൂണിവേഴ്‌സിറ്റികൾ സ്ഥാപിക്കപ്പെടുകയും അവയ്ക്ക് സംസ്ഥാന സർക്കാറുകൾ ഫണ്ട് ചെയ്യുകയും ചെയ്യുന്ന ഒരു സംവിധാനത്തിൽ, അവയ്ക്ക് അനുയോജ്യമായ നിയമനിർമാണം നടത്താൻ സംസ്ഥാന നിയമസഭകൾക്കുള്ള അധികാരത്തെ അട്ടിമറിക്കുകയാണ് യു.ജി.സി മാർഗരേഖ ചെയ്യുന്നത് എന്നും ഉന്നത വിദ്യാഭ്യാസ മേഖലയിൽ നിലവാരം നിലനിർത്താനുള്ള നടപടികളെടുക്കുക എന്ന പരിമിതമായ മാൻഡേറ്റ് മാത്രമാണ് യു.ജി.സിക്കുള്ളത് എന്നും കത്തിൽ ചൂണ്ടിക്കാട്ടിയിട്ടുണ്ട്.
കേന്ദ്ര വിദ്യാഭ്യാസ മന്ത്രിക്ക് അയച്ച കത്തിൽ വ്യക്തമാക്കിയ പ്രധാന കാര്യങ്ങൾ ഇവയാണ്:
‘‘അധ്യാപകരുടെയും മറ്റ് അക്കാദമിക് ജീവനക്കാരുടെയും സെലക്ഷനിൽ, ഇന്ത്യൻ ഭാഷകളിലുളള ഒന്നോ കൂടുതലോ യോഗ്യത, ഇന്ത്യൻ ഭാഷകളിൽ എഴുതിയ പുസ്തകങ്ങൾ എന്നിവക്കൊപ്പം അതാത് മേഖലയിലുള്ള ‘ശ്രദ്ധേയ സംഭാവനകൾ’ സെലക്ഷൻ കമ്മിറ്റി പരിഗണിക്കുമെന്ന് പറയുന്നുണ്ട്. അസോസിയേറ്റ് പ്രൊഫസർ, പ്രൊഫസർ എന്നിവരുടെ നിയമനത്തിലും ഈ പോസ്റ്റുകളിലേക്കുള്ള സി.എ.എസ് പ്രമോഷന്റെയും കാര്യത്തിലുള്ള നിർബന്ധിത വ്യവസ്ഥകളിൽ ഒന്ന് ഇത്തരം ‘ശ്രദ്ധേയ സംഭാവന'കളാണ്. ഇത്തരം മാനദണ്ഡങ്ങൾ നിർണയിക്കുക വിഷമകരമാണെന്നുമാത്രമല്ല, അവ സങ്കീർണമായ നിയമക്കുരുക്കിനിടയാക്കും. നിയമനങ്ങളുടെ പേരിലുള്ള ക്രമക്കേടുകൾക്കും പക്ഷപാതങ്ങൾക്കും വഴിവെക്കും. ഒരു പ്രസിദ്ധീകരണം പീയർ റിവ്യൂഡ് ആണോ അല്ലയോ എന്ന് സെലക്ഷൻ കമ്മിറ്റിക്ക് തീരുമാനിക്കാം. ഇതും, പക്ഷപാതത്തിനുള്ള സാധ്യതയുണ്ടാക്കും. വൈസ് ചാൻസലർമാർ മുതൽ അസിസ്റ്റന്റ് പ്രൊഫസർമാർ വരെയുള്ളവരുടെ അക്കാദമിക യോഗ്യതകളിൽ ഇളവ് നൽകുന്നത് അക്കാദമിക് ഗുണനിലവാരം നിർവീര്യമാക്കാനിടയാക്കും’’.
‘‘കോളേജ് നിയമനങ്ങൾക്കുള്ള സെലക്ഷൻ കമ്മിറ്റിയുടെ ഘടനയുടെ കാര്യത്തിൽ യു.ജി.സി മാർഗരേഖയിലെ 4.2, 3.17 എന്നീ ക്ലോസുകൾ കടകവിരുദ്ധമാണ്. കോളേജ് തല റിക്രൂട്ടുമെന്റ് പ്രക്രിയയാണ് ക്ലോസ് 4.2 നിർദേശിക്കുന്നത്.  എന്നാൽ, വ്യവസ്ഥാപിത നിയമങ്ങളനുസരിച്ച് സംസ്ഥാന സർക്കാറിന് റിക്രൂട്ട്‌മെന്റ് നടത്താമെന്നാണ് ക്ലോസ് 3.17 നിർദേശിക്കുന്നത്. ഭരണഘടനാ സംവിധാനമായ കേരള പബ്ലിക് സർവീസ് കമ്മീഷനാണ് ഗവൺമെന്റ് കോളേജുകളിൽ നിയമനം നടത്തുന്നത്. കോർപറേറ്റ് മാനേജുമെന്റ് കോളേജുകളിൽ നിയമനം നടത്തുന്നത്, യു.ജി.സി മാനദണ്ഡപ്രകാരം രൂപീകരിക്കുന്ന സെലക്ഷൻ കമ്മിറ്റി തയാറാക്കുന്ന പൊതു റാങ്ക് ലിസ്റ്റിൽ നിന്നാണ്. ഈ രണ്ട് വ്യത്യസ്ത ക്ലോസുകളും ഈ രണ്ട് പ്രക്രിയകൾക്കും അംഗീകാരം നൽകുകയാണ്  ചെയ്യുന്നത്, ഇത് ഭാവിയിൽ നിയമപ്രശ്‌നങ്ങൾക്കിടയാക്കും’’.
ഇത്തരം കടകവിരുദ്ധമായ വ്യവസ്ഥകളുള്ള യു.ജി.സി കരട് മാർഗരേഖ റദ്ദാക്കണമെന്നാണ് കത്തിൽ ആവശ്യപ്പെട്ടിരിക്കുന്നത്. ഇതോടൊപ്പം, കേരളം ശക്തമായി ഇതിനെതിരെ രംഗത്തുവരും. നിയമസഭയിൽ 118-ാം ചട്ടപ്രകാരമുള്ള പ്രമേയം മുഖ്യമന്ത്രി അവതരിപ്പിക്കുകയും ഐക്യകണ്‌ഠ്യേന അംഗീകരിച്ച് പാസാക്കുകയും ചെയ്തു. കരട് ചട്ടങ്ങളെക്കുറിച്ച് വിശദമായി പഠിച്ച് റിപ്പോർട്ട് സമർപ്പിക്കാൻ സർക്കാർ നിർദ്ദേശപ്രകാരം മുൻ സംസ്ഥാന ആസൂത്രണ ബോർഡ് ഉപാധ്യക്ഷൻ പ്രൊഫ. പ്രഭാത് പട്‌നായികിന്റെ അധ്യക്ഷതയിൽ മൂന്നംഗ സമിതിക്ക് ഉന്നതവിദ്യാഭ്യാസ കൗൺസിൽ രൂപം നൽകിയിട്ടുണ്ട്. പ്രതിപക്ഷ ഭരണം നിലവിലുള്ള സംസ്ഥാനങ്ങളിലെ വിദ്യാഭ്യാസമന്ത്രിമാരുടെ യോഗം വിളിക്കാനും ധാരണയായിട്ടുണ്ട്.",left
"കലോത്സവം         കൊച്ചി: ധരണി കലോത്സവത്തിന്റെ ഉദ്ഘാടനം പാലാരിവട്ടം പാസ്റ്ററല്‍ ഓറിയന്റേഷന്‍ സെന്ററില്‍ ഇന്ന് വൈകിട്ട് 6.30 ന് ഏലീയാസ് ജോര്‍ജ് നിര്‍വ്വഹിക്കും. സുവനീര്‍പ്രകാശനം നടത്തും. വൈകിട്ട് 7ന് കപില വേണുവിന്റെ നങ്ങ്യാര്‍ കൂത്ത് ഉണ്ടാകും. മൂന്ന് ദിവസമാണ് കലോത്സവം.

 
    
</>
</>",right
"Nationalവിവാഹേതരബന്ധം; തമിഴ്നാട്ടിൽ ആട്ടുകല്ല് തലയിലിട്ട് ഭര്‍ത്താവിനെ കൊന്ന് ഭാര്യപത്ത് വര്‍ഷം മുന്‍പായിരുന്നു കലൈവാണിയും അന്‍പരശനും തമ്മില്‍ വിവാഹിതരായത് ചെന്നൈ: വിവാഹേതരബന്ധത്തെച്ചൊല്ലി തര്‍ക്കം രൂക്ഷമായതിന് പിന്നാലെ ഭര്‍ത്താവിനെ കൊലപ്പെടുത്തി ഭാര്യ. തമിഴ്‌നാട് കുംഭകോണം മാതുലംപേട്ടയിലാണ് സംഭവം. വിരുദനഗര്‍ സ്വദേശിനി കലൈവാണിയാണ് (38) ഉറങ്ങിക്കിടന്ന ഭര്‍ത്താവ് അന്‍പരശ(42)നെ തലയില്‍ ആട്ടുകല്ലിട്ട് കൊലപ്പെടുത്തിയത്.

പത്ത് വര്‍ഷം മുന്‍പായിരുന്നു കലൈവാണിയും അന്‍പരശനും തമ്മില്‍ വിവാഹിതരായത്. തിരുഭുവനത്തെ ബേക്കറിയില്‍ ചായയുണ്ടാക്കുന്ന ജോലിയായിരുന്നു അന്‍പരശന്. അവിടെ ജോലി ചെയ്യുന്ന സ്ത്രീയുമായി അന്‍പരശന്‍ അടുപ്പത്തിലായി. സംഭവം അറിഞ്ഞതോടെ കലൈവാണി ഇതേപ്പറ്റി അന്‍പരശനോട് ചോദിക്കുകയും ഇരുവരും തമ്മില്‍ തര്‍ക്കമാകുകയും ചെയ്തു. ഇതിന് പിന്നാലെ ബേക്കറിയിലെ ജോലി ഉപേക്ഷിച്ച് അന്‍പരശന്‍ മരപ്പണിക്ക് പോയി.

കഴിഞ്ഞ ദിവസം ബേക്കറിയിലെ സ്ത്രീക്കൊപ്പം അന്‍പരശനെ കലൈവാണി വീണ്ടും കണ്ടു. ഇതേച്ചൊല്ലി ഞായറാഴ്ച ഇരുവരും തമ്മില്‍ വാക്കേറ്റമുണ്ടായി. വഴച്ച് കഴിഞ്ഞ് അന്‍പരശന്‍ ഉറങ്ങിയപ്പോഴാണ് കലൈവാണി ആട്ടുകല്ല് തലയില്‍ ഇട്ട് കൊലപ്പെടുത്തിയത്. സംഭവത്തില്‍ കലൈവാണിയെ പൊലീസ് അറസ്റ്റ് ചെയ്തു. കലൈവാണി-അന്‍പരശന്‍ ദമ്പതികള്‍ക്ക് രണ്ട് മക്കളുണ്ട്.

Content Highlights- Woman kills husband with a grinding stone in Tamilnadu",left
"വീണയുടെ മൊഴി എന്ന  പേരില്‍  പ്രചരിക്കുന്നത്  അസത്യമായ  വാര്‍ത്ത: മന്ത്രി മുഹമ്മദ് റിയാസ് സിഎംആര്‍എല്ലിന് സേവനം നല്‍കാതെ പണം വാങ്ങിയെന്ന വീണയുടെ മൊഴി എന്ന പേരില്‍ മാധ്യമങ്ങള്‍ നല്‍കുന്ന വാര്‍ത്തകള്‍ തെറ്റാണെന്ന് മന്ത്രി പി എ  മുഹമ്മദ് റിയാസ്. സേവനം നല്‍കാതെ പണം വാങ്ങിയെന്ന്  മൊഴി നല്‍കിയിട്ടില്ലെന്നാണ്  മൊഴി നല്‍കിയ ആളുമായി  സംസാരിച്ചപ്പോള്‍ മനസിലായതെന്ന് മന്ത്രി മുഹമ്മദ് റിയാസ്  പറഞ്ഞു.

അസത്യമായ വാർത്തയാണ് കൊടുത്തത്. അത്തരമൊരു മൊഴി നൽകിയിട്ടില്ല. ഏതെങ്കിലും രാഷ്ട്രീയ പാർടിയുടെ ഓഫീസിൽ നിന്ന് ഏഴുതി കൊടുക്കുന്നത് അതേ പോലെ വാർത്താക്കുന്ന സ്ഥിതി വന്നാൽ പ്രത്യേകിച്ച് മറുപടി പറയാനില്ല. വാർത്ത നൽകുന്നവർക്ക് എന്തും നൽകാമല്ലോ. മറ്റുകാര്യങ്ങളെല്ലാം കോടതിയിലുളള കാര്യമാണ്. മറ്റു വിഷയങ്ങളിൽ പ്രതികരിക്കുന്നില്ല മാധ്യമങ്ങളുടെ ചോദ്യത്തിന് മറുപടിയായി മന്ത്രി റിയാസ് പറഞ്ഞു.",left
"ഇന്തോനേഷ്യയെ ദുരിതത്തിലാക്കി പേമാരി    
ജക്കാർത്ത: ഇന്തോനേഷ്യയിൽ പേമാരിയും മണ്ണിടിച്ചിലും രൂക്ഷമാകുന്നു. ജാവ ദ്വീപിൽ ഇതുവരെ 35 പേരാണ് പേമാരിയിൽ കൊല്ലപ്പെട്ടത്. കഴിഞ്ഞ ഒരാഴ്ചയായി തുടരുന്ന മഴയെ തുടര്‍ന്നുണ്ടായ വെള്ളപ്പൊക്കം ആയിരക്കണക്കിന് കുടുംബങ്ങളെയാണ് ബാധിച്ചത്.

ജാവ ദ്വീപിലെ നിരവധി വീടുകൾ മണ്ണിനടിയിലായി. പുര്‍വോറെജോ ജില്ലയില്‍ മാത്രം 25 പേരെ കാണാതായിട്ടുണ്ടെന്ന് നാഷനല്‍ ഡിസാസ്റ്റര്‍ മാനേജ്മെന്‍റ് ഏജന്‍സിയുടെ വക്താവ് അറിയിച്ചു.

ഇന്തോനേഷ്യയിലെ ജാവ ദ്വീപില്‍ കനത്ത മഴയിലും മണ്ണിടിച്ചിലിലും 35 പേര്‍ കൊല്ലപ്പെടുകയും നിരവധി പേരെ കാണാതാവുകയും ചെയ്തു. ഡസന്‍ കണക്കിന് വീടുകള്‍ മണ്ണിനടിയിലായി. പുര്‍വോറെജോ ജില്ലയില്‍ മാത്രം 25 പേരെ കാണാതായിട്ടുണ്ടെന്ന് നാഷനല്‍ ഡിസാസ്റ്റര്‍ മാനേജ്മെന്‍റ് ഏജന്‍സി അറിയിച്ചു.

പ്രദേശത്ത് സൈന്യവും പോലീസും രക്ഷാപ്രവർത്തനം നടത്തുന്നുണ്ട്. കാലവസ്ഥ പ്രതികൂലമായതിനാൽ ഉൾനാടൻ പ്രദേശങ്ങളിൽ സൈന്യത്തിന് രക്ഷാപ്രവർത്തനം നടത്താൻ ഏറെ പാടുപെടുകയാണ്.

 
    
</>
</>",right
"ദൗത്യസംഘത്തിന് നേരെ പാഞ്ഞടുത്ത് കാട്ടുകൊമ്പന്‍; മയക്കുവെടിവച്ചു | അതിരപ്പിള്ളിയില്‍ മസ്തകത്തിന് പരുക്കേറ്റ കാട്ടാനയെ മയക്കുവെടിവച്ചു. ഡോ.അരുണ്‍ സക്കറിയയുടെ നേതൃത്വത്തിലുള്ള ദൗത്യസംഘത്തിന് നേരെ കാട്ടാന പാഞ്ഞടുത്തിരുന്നു. മൂന്ന് ആനകള്‍ക്കൊപ്പം കാടിറങ്ങിയ ആന കൂട്ടംവിട്ട് തനിച്ചായതോടെയാണ് മയക്കുവെടി വയ്ക്കാനായത്. മൂന്നു തവണ വെടിയേറ്റ കൊമ്പന്‍ പരക്കം പാഞ്ഞുവെങ്കിലും പിന്നീട് ശാന്തനായി. ആനയെ അരുണ്‍ സക്കറിയയുടെ നേതൃത്വത്തിലുള്ള സംഘം ചികില്‍സിക്കുകയാണ്.

ജനുവരി 15 മുതലാണ് വെറ്റിലപ്പാറ പ്ലാന്റേഷൻ കോർപറേഷന്റെ ഫാക്ടറിക്കു സമീപം പുഴയുടെ തുരുത്തില്‍ ആനയെ കണ്ടെത്തിയത്. ഇതോടെ വനംവകുപ്പ് നിരീക്ഷണം ആരംഭിച്ചിരുന്നു.  മറ്റൊരു ആനയുമായി കൊമ്പുകോർത്തപ്പോൾ കുത്തേറ്റതാണെന്നാണു കരുതുന്നത്.",neutral
"Keralaമുൻ എംഎൽഎ പി രാജു അന്തരിച്ചു1991 ലും 1996 ലും വടക്കൻ പറവൂരിൽ നിന്ന് നിയമസഭയിലേക്ക് തിരഞ്ഞെടുക്കപ്പെട്ടിട്ടു കൊച്ചി: മുൻ എംഎൽഎയും സിപിഐ മുൻ എറണാകുളം ജില്ലാ സെക്രട്ടറിയുമായിരുന്ന പി രാജു (73) അന്തരിച്ചു. കൊച്ചിയിലെ സ്വകാര്യ ആശുപത്രിയിലായിരുന്നു അന്ത്യം. 1991 ലും 1996 ലും വടക്കൻ പറവൂരിൽ നിന്ന് നിയമസഭയിലേക്ക് തിരഞ്ഞെടുക്കപ്പെട്ടിട്ടുണ്ട്. രണ്ടു തവണ സിപിഐയുടെ എറണാകുളം ജില്ലാ സെക്രട്ടറിയായി പ്രവർത്തിച്ചിരുന്നു.

Content Highlights: Former MLA P Raju Passes Away",left
"മെട്രോ വാക്കുപാലിച്ചില്ലെന്ന്  കളമശ്ശേരി നഗരസഭ       കളമശ്ശേരി: കൊച്ചി മെട്രോ അധികൃതര്‍ വാക്കുപാലിച്ചില്ലെന്ന പരാതിയുമായി കളമശേരി നഗരസഭ. മഴക്കാലത്തിന് മുമ്പേ ആവശ്യാനുസരണം കാനകള്‍ പുനര്‍നിര്‍മ്മിക്കുമെന്നും വൃത്തിയാക്കുമെന്നുമുള്ള ധാരണ തെറ്റിച്ചെന്നാണ് നഗരസഭയുടെ പരാതി.
ഏപ്രില്‍ 11ന് നല്‍കിയ ഉറപ്പാണ് ഡിഎംആര്‍സിയും കെഎംആര്‍എല്ലും ചേര്‍ന്ന് ലംഘിച്ചിരിക്കുന്നത്. നോര്‍ത്ത് കളമശേരി മുതല്‍ ഇടപ്പള്ളി ടോള്‍ വരെ കാനകള്‍ പലയിടത്തും തകരാറിലാണ്. മെട്രോ നിര്‍മാണവുമായി ബന്ധപ്പെട്ടാണ് പലതും തകര്‍ന്നത്. അവയെല്ലാം പൂര്‍വ്വസ്ഥിതിയിലാക്കാമെന്ന ധാരണയാണ് തെറ്റിച്ചിരിക്കുന്നതെന്ന് കളമശേരി നഗരസഭ ചെയര്‍പേഴ്‌സണ്‍ ജെസി പീറ്റര്‍ പറഞ്ഞു.
കാനകള്‍ വൃത്തിയാക്കുന്നത് പത്തടിപ്പാലം വരെയെ ചെയ്തിടുള്ളൂ. മഴക്കാലം ആരംഭിച്ചാല്‍ വെള്ളം കെട്ടി നിന്ന് ദേശീയ പാതയിലേക്ക് വരുമെന്നും ചെയര്‍പേഴ്‌സണ്‍ ചൂണ്ടിക്കാട്ടി. കഴിഞ്ഞ ദിവസവും ഈ വിവരം ഡിഎംആര്‍സി, കെഎംആര്‍എല്‍ അധികൃതരോട് പറഞ്ഞതായും ഒരാഴ്ചയ്ക്കകം പരിഹരിക്കാമെന്ന് പറഞ്ഞതായും ചെയര്‍പേഴ്‌സണ്‍ വിശദമാക്കി.
കാനകള്‍ വൃത്തിയാക്കിയ ശേഷം സ്ലാബുകള്‍ ഇട്ടില്ലെങ്കില്‍ മാലിന്യം നിക്ഷേപിക്കാന്‍ ഇടയുള്ളതായും വെള്ളം വീണ്ടും കെട്ടി നില്‍ക്കുമെന്നും മെട്രോ അധികൃതരെ നഗരസഭ അറിയിച്ചിട്ടുണ്ട്. നിലവില്‍ മെട്രോ സ്‌റ്റേഷനുകളുടെ സമീപത്ത് മാത്രമേ വൃത്തിയാക്കല്‍ നടന്നിട്ടുള്ളൂവെന്നും നഗരസഭയിലെ കൗണ്‍സിലര്‍മാര്‍ ആരോപിച്ചു.
    
</>
</>",right
"വയനാട്ടില്‍ മന്ത്രിയ്ക്കു നേരെ ജനരോഷം; ഗോ ബാക്ക് മുദ്രാവാക്യവും കൂക്കുവിളിയും| കടുവ ആക്രമണത്തില്‍ വീട്ടമ്മ കൊല്ലപ്പെട്ട പഞ്ചാരക്കൊല്ലിയില്‍ വനംമന്ത്രി എ.കെ.ശശീന്ദ്രന് നേരെ ജനരോഷം.  കൊല്ലപ്പെട്ട രാധയുടെ വീട്ടിലേക്ക് തിരിച്ച മന്ത്രിയെ നാട്ടുകാര്‍ വഴിയില്‍ തടഞ്ഞു.  മന്ത്രിയെ കടത്തിവിടില്ലെന്ന് പറഞ്ഞ ജനങ്ങള്‍ റോഡില്‍ കുത്തിയിരുന്നു. കടുവയെ വെടിവയ്ക്കാനുള്ള ഉത്തരവ് നേരിട്ട് കാണണമെന്നും മന്ത്രി കാര്യങ്ങള്‍ വിശദീകരിക്കണമെന്നുമാണ് നാട്ടുകാരുടെ ആവശ്യം.

Read Also:കടുവയെ കൊല്ലാന്‍ പ്രത്യേക ടീം; ആറ് സംഘങ്ങള്‍ വനാതിര്‍ത്തി വളയുംകടുവ രാധയെ ആക്രമിച്ചത് വനത്തില്‍വച്ചാണെന്ന പ്രസ്താവന മന്ത്രി പിന്‍വലിക്കണമെന്നും നാട്ടുകാര്‍ ആവശ്യപ്പെട്ടു.  ജനങ്ങളെ ബലംപ്രയോഗിച്ച് നീക്കാനുള്ള പൊലീസിന്റെ ശ്രമം നേരിയ സംഘര്‍ഷത്തില്‍ കലാശിച്ചു. പ്രതിഷേധത്തിന് അയവ് വന്നതോടെ കനത്ത പൊലീസ് സന്നാഹത്തില്‍ മന്ത്രി രാധയുടെ വീട്ടിലെത്തി കുടുംബാംഗങ്ങളുമായി സംസാരിച്ചു.

ഇതിനിടെ പഞ്ചാരക്കൊല്ലിയിലെ കടുവയെ കൊല്ലാന്‍ വനംവകുപ്പ് തയാറെടുപ്പുകള്‍ ഊര്‍ജിതമാക്കി. കൂടുതല്‍ തോക്കുകള്‍ അടക്കമുള്ള ആയുധങ്ങള്‍ എത്തിക്കും. പ്രഗത്ഭരായ 30അംഗ ടീമിനെ തിരഞ്ഞെടുത്തു. ആറ് സംഘങ്ങള്‍ വനാതിര്‍ത്തി വളയും .

വന്യജീവി ആക്രമണം ഫലപ്രദമായി തടയുന്നതില്‍ സംസ്ഥാന സർക്കാർ പൂർണപരാജയമാണെന്ന് മുസ്ലീംലീഗ് ദേശീയ ജനറല്‍ സെക്രട്ടറി പി.കെ കുഞ്ഞാലിക്കുട്ടി കുറപ്പെടുത്തി. എന്തെങ്കിലും സംഭവിക്കുമ്പോള്‍ മാത്രമാണ് നടപടി എടുക്കുന്നത്. വന്യജീവി ആക്രമണം തടയാന്‍ വനാതിർത്തികളില്‍ സംവിധാനം വേണം. സർക്കാർ ഈ വിഷയത്തില്‍ പുലർത്തുന്നത് പൂർണ നിസംഗതയാണെന്നും അതാണ് വനം മന്ത്രിയുടെ പാട്ടിലൂടെ വ്യക്തമായതെന്നും കുഞ്ഞാലിക്കുട്ടി പറഞ്ഞു.",neutral
"സജീവമല്ലാത്തവർക്ക് പിടിവീഴും, മറ്റു പാര്‍ട്ടികളില്‍ നിന്ന് അകന്നുനില്‍ക്കുന്നവരെ എത്തിക്കണം;കെപിസിസി മാര്‍ഗരേഖ -          - തിരുവനന്തപുരം:തദ്ദേശ തെരഞ്ഞെടുപ്പിന് മുന്നോടിയായി പാര്‍ട്ടിയെ ശക്തിപ്പെടുത്താന്‍ മാര്‍ഗരേഖയുമായി കെപിസിസി. പാർട്ടി പരിപാടികളില്‍ സജീവമല്ലാത്ത ഭാരവാഹികളുടെ പേരുവിവരങ്ങള്‍ കൈമാറാൻ കീഴ്ഘടകങ്ങൾക്ക് നിർദേശം നൽകി. താഴെ തട്ടിലെ നേതാക്കൾ വരെ സമൂഹമാധ്യമങ്ങളില്‍ സജീവമാകണമെന്നും മാർഗനിർദേശത്തിൽ പറയുന്നു. ബൂത്ത് പ്രസി‍ഡന്‍റുമാരെ പങ്കെടുപ്പിച്ച് മെയ് മാസം മഹാപഞ്ചായത്ത് ചേരാനാണ് പാര്‍ട്ടി തീരുമാനം.

ഭാരവാഹികളുടെ ബാഹുല്യമുണ്ടെങ്കിലും ആര്‍ക്കും പ്രത്യേക ഉത്തരവാദിത്തങ്ങള്‍ ഒന്നുമില്ല. പദവികളിലെത്തിയാല്‍ പാര്‍ട്ടി പരിപാടികളില്‍ ആബ്സന്‍റ് ആയിരിക്കും. എത്ര പുതുക്കാന്‍ ശ്രമിച്ചാലും പണിതീരാത്ത പുനസംഘടന. ഈ നിലയില്‍ സംഘടനാസംവിധാനത്തെ ഇനി മുന്നോട്ടു കൊണ്ടുപോകാനാകില്ലെന്ന ബോധ്യത്തില്‍നിന്നാണ് പുതിയ മാര്‍ഗരേഖയുടെ പിറവി. സംസ്ഥാനത്തെ 282 ബ്ലോക്ക് കമ്മിറ്റികള്‍ക്ക് അയച്ച ഒമ്പത് പേജുള്ള കത്തില്‍ സംഘടന എങ്ങനെ പ്രവര്‍ത്തിക്കണമെന്ന് അക്കമിട്ടുനിരത്തുന്നു. ഇനിമുതല്‍ ബ്ലോക്ക് ഭാരവാഹികള്‍ക്ക് ചുമതലകള്‍ വിഭജിച്ചുനല്‍കും. പണിയെടുക്കാത്തവരുടെ പട്ടിക പാര്‍ട്ടി സംസ്ഥാന നേതൃത്വത്തിന് കൈമാറണം. കൃത്യമായി യോഗങ്ങള്‍ ചേരണം. പാര്‍ട്ടി ഓഫിസില്‍ ടിവിയും കമ്പ്യൂട്ടറും വേണം. ഫേസ് ബുക്കിലും ഇന്‍സ്റ്റഗ്രാമിലുമെല്ലാം നേതാക്കള്‍ സജീവമാകണം. പാര്‍ട്ടിയെ ഉടച്ചുവാര്‍ക്കാനാകുമോ എന്നാണ് സംഘടനാ ജനറല്‍സെക്രട്ടറിയുടെ ശ്രമം.

മറ്റു പാര്‍ട്ടികളില്‍ നിന്ന് അകന്നുനില്‍ക്കുന്ന നേതാക്കളെയും പ്രവര്‍ത്തകരെയും കോണ്‍ഗ്രസില്‍ എത്തിക്കാന്‍ പ്രത്യേക ശ്രമം ബ്ലോക്ക് കമ്മിറ്റികള്‍ നടത്തണം. സംസ്ഥാനത്ത് ആകെ 1498 മണ്ഡലം കമ്മിറ്റികളാണ് കോണ്‍ഗ്രസിനുള്ളത്. ഇതില്‍ ആയിരത്തി ഒരുനൂറിലധികം പുനസംഘടിപ്പിച്ചു. എന്നാല്‍ പുതിയ മാര്‍ഗരേഖയില്‍ കോണ്‍ഗ്രസ് നേതൃത്വം കൊട്ടിഘോഷിച്ച സി.യു.സികളുടെ പ്രവര്‍ത്തനങ്ങളെക്കുറിച്ച് പരാമര്‍ശമില്ല.

കൊൽക്കത്തയിൽ യുവ ഡോക്ടറെ ബലാത്സംഗം ചെയ്ത് കൊന്ന കേസ്; 5 മാസത്തിന് ശേഷം കോടതി ഇന്ന് വിധി പറയും

://../?=188",right
"ഖാലിസ്ഥാൻ വാദവും ഇന്ദിരാഗാന്ധിയും; രക്തസാക്ഷിത്വം ഓർമ്മിപ്പിക്കുന്ന മുന്നറിയിപ്പുകൾ ഇന്ദിരാഗാന്ധിയുടെ രക്തസാക്ഷിത്വം സംഭവിച്ചിട്ട് നാല് ദശകങ്ങൾ പിന്നിടുമ്പോൾ രാജ്യം ഹിന്ദുത്വമതരാഷ്ട്ര വാദികളുടെ അധികാരത്തിന് കീഴിലാണ്. ഗോവധമുൾപ്പെടെയുള്ള ഹിന്ദുത്വ അജണ്ടയോട് സന്ധി ചെയ്യുകയും 1980-കളിലെ അസമിയ, ഖാലിസ്ഥാൻ വിഘടനവാദികളോട് കൂട്ടുചേരുകയും ചെയ്ത വർഗീയ പ്രീണന രാഷ്ട്രീയത്തിൻ്റെ ഇര കൂടിയായിരുന്നു ഇന്ദിരാഗാന്ധിയെന്ന് പറയാം. സിഖ് മതരാഷ്ട്ര വാദികളുമായി ജനതാ സർക്കാറിനെ അട്ടിമറിക്കാനായി ഉണ്ടാക്കിയ അവിശുദ്ധ ബാന്ധവും സ്വന്തം നിയന്ത്രണത്തിൽ ഒതുങ്ങിത്തരാൻ തയ്യാറാകാത്ത ഖാലിസ്ഥാൻ ഭീകരതയെ നേരിട്ടതിലെ വീഴ്ചകളുമാണ് ഇന്ദിരാഗാന്ധിയുടെ ദാരുണമായ അന്ത്യത്തിലേക്ക് കാര്യങ്ങളെത്തിച്ചത്. 1984 ഒക്ടോബർ 31-നാണ് ഇന്ത്യൻ പ്രധാനമന്ത്രിയായിരുന്ന ഇന്ദിരാഗാന്ധി സ്വന്തം അംഗരക്ഷകരായിരുന്ന ബിയാന്ത്സിംഗിൻ്റെയും സത്വന്ത് സിംഗിൻ്റെയും വെടിയേറ്റു മരിക്കുന്നത്. ഇന്ദിരാഗാന്ധിയുടെ രക്തസാക്ഷിത്വം രാഷ്ട്രത്തെ ഞെട്ടിച്ചു. സ്വന്തം അംഗരക്ഷകരാലാണ് ഇന്ത്യൻ പ്രധാനമന്ത്രി കൊല്ലപ്പെട്ടതെന്ന കാര്യം ഖാലിസ്ഥാൻ ഭീകരവാദത്തിൻ്റെ സ്വാധീനബലത്തെയും സിക്ക് വിശ്വാസികളിൽ അതു നടത്തിയ പിടിമുറുക്കത്തെയും കൂടിയാണ് കൂടിയാണ് വ്യക്തമാക്കിയത്.
ആ ഭീകരസംഭവത്തിൻ്റെ പ്രത്യാഘാതമെന്നോണം കോൺഗ്രസ് നേതാക്കളുൾപ്പെടെയുള്ള ക്രിമിനൽ സംഘം ഡൽഹിയിലും പരിസര പ്രദേശങ്ങളിലുമായി 3000-ത്തിലധികം സിഖുകാരെ വംശീയമായി കൂട്ടക്കൊല ചെയ്ത ദിനം കൂടിയാണ് 1984 ഒക്ടോബർ 31 എന്നും ഓർക്കണം. ദു:ഖകരമായ ഇന്ദിരാഗാന്ധിയുടെ വധത്തെ കോൺഗ്രസ് നേതാക്കൾ സിഖ് വംശഹത്യക്കുള്ള അവസരമാക്കുകയായിരുന്നു. മതനിരപേക്ഷതയോടും രാഷ്ട്രത്തിൻ്റെ ജനാധിപത്യപരമായ ഉദ്ഗ്രഥന പ്രക്രിയയോടും കോൺഗ്രസ് പുലർത്തിപ്പോന്ന അവസരവാദപരവും സത്യസന്ധതയില്ലാത്തതുമായ നിലപാടുകളാണ് വിഘടനവാദ പ്രസ്ഥാനങ്ങൾ ഇന്ത്യയുടെ ഫെഡറൽ മൂല്യങ്ങളെ നിരസിക്കുന്ന അമിതാധികാര പ്രവണതകളെ പുൽകുന്ന അപകടകരമായ അവസ്ഥയിലേക്ക് എത്തിച്ചത്.
മതനിരപേക്ഷതയും ജനാധിപത്യവും കയ്യൊഴിഞ്ഞ് മതരാഷ്ട്രവാദികളുമായി കോൺഗ്രസ് നടത്തിയ അവിശുദ്ധ ബാന്ധവത്തിൻ്റെ ദുരന്തപരിണതിയായിരുന്നു ഇന്ദിരയുടെ വധവും അതിനെ തുടർന്നുണ്ടായ സിഖ് വംശഹത്യയും. ഇന്ത്യയുടെ സ്വാതന്ത്ര്യാനന്തര ചരിത്രത്തിലെ ഈ രക്തപങ്കിലമായ അധ്യായം സൃഷ്ടിച്ചത് താൽക്കാലിക രാഷ്ട്രീയ നേട്ടത്തിനായി മതതീവ്രവാദികളും മതരാഷ്ട്രവാദികളുമായി ചേർന്ന് കോൺഗ്രസ് നടത്തിയ രാഷ്ട്രീയ കളികളാണ്. 1977-ൽ ഇന്ത്യൻ ജനത അടിയന്തിരാവസ്ഥക്കെതിരായി നടത്തിയ വിധിയെഴുത്തായിരുന്നു ഇന്ദിരാഗാന്ധിയെ അധികാരത്തിൽ നിന്നും പുറത്താക്കിയത്. അടിയന്തിരാവസ്ഥയുടെ അതിക്രമങ്ങളുടെ പേരിൽ ഇന്ദിരാഗാന്ധിയും കോൺഗ്രസ് നേതാക്കളും വിചാരണ ചെയ്യപ്പെട്ട നാളുകളിലായിരുന്നു ജനതാപാർടി സർക്കാറിനെ അട്ടിമറിക്കാനായി ഇന്ദിരാഗാന്ധി അസമിയ വംശീയ വിഘടനവാദികളുമായി അടുത്തത്.
അസം സ്റ്റുഡൻസ് യൂണിയൻ്റെ രൂപീകരണ സമ്മേളനം ഗോഹട്ടിയിൽ ഉൽഘാടനം ചെയ്തത് ഇന്ദിരാഗാന്ധിയായിരുന്നു. അതേ അവസരത്തിൽ തന്നെ ജഗതിസിംഗ് ചൗഹാൻ്റെ നേതൃത്വത്തിൽ ലുധിയാന കേന്ദ്രമായി ഖാലിസ്ഥാൻ രാഷ്ട്രം സ്ഥാപിക്കാനുള്ള നീക്കങ്ങൾ കാനഡയും ബ്രിട്ടനും കേന്ദ്രമായി നടക്കുന്നുണ്ടായിരുന്നു. സിഖ് മതവിശ്വാസികളിൽ സ്വാധീനം ചെലുത്തിയിരുന്ന ഭിന്ദ്രൻവാലയെന്ന സിഖ് സന്യാസി, സിഖ് മതവിശ്വാസികളെ തീവ്രവാദ സംഘങ്ങളിലേക്ക് റിക്രൂട്ട് ചെയ്തു കൊണ്ടിരുന്ന സന്ദർഭത്തിലാണ്, ഇന്ദിരാഗാന്ധി ഭിന്ദ്രൻവാലയെ കൂട്ടുപിടിക്കുന്നതും ജനതാസർക്കാരിലെ ഘടകകക്ഷിയായ അകാലിദളിനെ അസ്ഥിരീകരിക്കാനുള്ള നീക്കങ്ങൾ നടത്തുന്നതും. ഭിന്ദ്രൻവാലയെ ഡൽഹിയിൽ വിളിച്ചുവരുത്തി ഇന്ദിരാഗാന്ധി പ്രത്യേക വിരുന്നു നൽകിയതുൾപ്പെടെയുള്ള സിഖ് ഭീകരവാദികളുമായുള്ള ഇന്ദിരയുടെ അവിശുദ്ധ ബാന്ധവം അക്കാലത്ത് ദേശീയ മാധ്യമങ്ങളിൽ ചർച്ച ചെയ്യപ്പെട്ടതാണ്.
തിയോക്രാറ്റിക് രാഷ്ട്രത്തിനായി നിലകൊള്ളുന്ന ഖലിസ്ഥാൻ ഭീകര സംഘത്തിൻ്റെ ആത്മീയ നേതാവിനെ എന്തിന് ഇന്ദിരാഗാന്ധി ഡൽഹിയിൽ വിളിച്ചുവരുത്തി വിരുന്നു നൽകിയെന്ന ചോദ്യം മുതിർന്ന മാധ്യമ പ്രവർത്തകനായ കുൽദീപ് നയ്യാർ തന്നെ ഇന്ദിരാഗാന്ധിയോട് നേരിട്ട് ചോദിച്ചു. ഇന്ദിരയുടെ ഈ നടപടി നെഹ്റുവിയൻ പാരമ്പര്യത്തെ കൂടി അപമാനിക്കുന്നതും രാജ്യത്തെ അസ്ഥിരീകരിക്കുന്ന വിഘടനവാദികളുടെ കയ്യിലെ കളിപ്പാവയായി മാറുന്നതുമാണെന്ന് അന്ന് കുൽദീപ് നയ്യാർ കുറ്റപ്പെടുത്തി. ഹരിതവിപ്ലവത്തെ തുടർന്ന് പഞ്ചാബിൽ വളർന്നു വന്ന പുത്തൻ കർഷക മുതലാളി വർഗങ്ങളും ഇന്ത്യയെ അസ്ഥീരിക്കുകയെന്ന അമേരിക്കൻ സ്റ്റേറ്റു ഡിപ്പാർട്ട്മെൻറിൻ്റെയും സി.ഐ.എയുടെയും പദ്ധതികളും ചേർന്നാണ് സിഖ് മതാടിസ്ഥാനത്തിലുള്ള ഖാലിസ്ഥാൻ രാഷ്ട്രവാദം ഉയർന്നുവന്നത്. പഞ്ചാബിലെ കർഷകർ നേരിടുന്ന വിലയുടെയും വിപണിയുടെയും പ്രശ്നങ്ങളും, വൻകിട കർഷികോപകരണ നിർമ്മാണകമ്പനികളും രാസവള - കീടനാശിനി, വിത്ത്കമ്പനികളും നടത്തുന്ന ചൂഷണവും കേന്ദ്രസർക്കാറിൻ്റെ നയങ്ങളുടെ ഫലമായിരുന്നു.
ഈ കേന്ദ്രവിരുദ്ധ വികാരങ്ങളെ വഴി തിരിച്ചു വിട്ടാണ് സിഖ് രാഷ്ട്രമെന്ന മതാധിഷ്ഠിത രാഷ്ടീയ മുദ്രാവാക്യം ഉയർത്തി കൊണ്ടുവന്നത്. സിഖ് മതമൗലികവാദത്തിൻ്റെ അടിസ്ഥാനത്തിലുള്ള ഈ പ്രസ്ഥാനത്തിൻ്റെ നേതാവായിരുന്നു ഭിന്ദ്രൻവാലയെന്ന പുരോഹിതൻ. കാനഡയും ബ്രിട്ടനും താവളമാക്കി പ്രവർത്തിക്കുന്ന പ്രവാസികളായ സമ്പന്നരായിരുന്നു ഖാലിസ്ഥാൻവാദത്തിൻ്റെ ആസൂത്രകർ. ഇവരിൽ പലരും കോൺഗ്രസ് നേതാക്കളുമായിരുന്നു. തീവ്രമതാടിസ്ഥാനത്തിലുള്ള ഖാലിസ്ഥാൻ എന്ന രാഷ്ട്രപദ്ധതി ആവിഷ്ക്കരിച്ചത് ഇവരാണ്. ജഗത് സിംഗ് ചൗഹാൻ പ്രസിഡൻ്റായി ലണ്ടൻ ആസ്ഥാനമാക്കി അവർ സിഖ് രാഷ്ട്രപ്രഖ്യാപനവും നടത്തിയിരുന്നു. സി.ഐ.എയുടെ ബുദ്ധികേന്ദ്രങ്ങളും സൈനിക പരിശീലനകേന്ദ്രങ്ങളുമായിരുന്നു പാക്കിസ്ഥാൻ അതിർത്തി താവളങ്ങളിൽ സിഖ് തീവ്രവാദികൾക്ക് പരിശീലനം നൽകിയത്.
അഫ്ഘാനിലെ ഡോ. നജീബുള്ള ഗവൺമെൻ്റിനെ അട്ടിമറിക്കാനുള്ള മുജാഹിദീൻ മിലിറ്റൻ്റുകളെ പരിശീലിപ്പിച്ച സി.ഐ.എയുടെ പാകിസ്ഥാൻ താവളങ്ങളിലാണ് ഖാലിസ്ഥാൻ മിലിറ്റൻ്റുകൾക്കും പരിശീലനം നൽകിയത്. അടിയന്തിരാവസ്ഥയെ തുടർന്നു അധികാരത്തിൽ നിന്നും പുറന്തള്ളപ്പെട്ട കോൺഗ്രസ് നേതൃത്വം രാജ്യത്ത് ഉയർന്നുവന്ന എല്ലാ വർഗീയവിഘടന ഛിദ്രശക്തികളെയും കൂട്ടുപിടിക്കുകയായിരുന്നു. അസമിലെയും പഞ്ചാബിലെയും വംശീയ വിഘടനശക്തികളെ അവർ പ്രോത്സാഹിപ്പിച്ചു. പിന്നീട് ബ്രഹ്മപുത്രാതടങ്ങളെ രക്തപങ്കിലമാക്കിയ അസമിയ വംശീയവാദത്തിന് നേതൃത്വം കൊടുത്ത, അസുവിൻ്റെ രൂപീകരണ സമ്മേളനം 1980-ൽ ഗോഹട്ടിയിൽ ഉൽഘാടനം ചെയ്തത് ഇന്ദിരയായിരുന്നുവെന്ന് നേരത്തെ സൂചിപ്പിച്ചല്ലോ.
പഞ്ചാബിലെ ഖാലിസ്ഥാൻ ഭീകരവാദികളെ ആവേശപൂർവ്വം പിന്തുണച്ചുവെന്നതാണ് ഇന്ദിരയെ ദുരന്തപൂർണ്ണമായ അന്ത്യത്തിലേക്ക് എത്തിച്ചത്. ഇന്ദിരാഗാന്ധി ഡൽഹിയിലേക്ക് മതതീവ്രവാദിയായ ഭിന്ദ്രൻവാലയെ ക്ഷണിച്ചു വരുത്തി സ്വീകരണം കൊടുത്തതിനെക്കുറിച്ച് കുൽദീപ് നയ്യാരെ പോലുള്ള മുതിർന്ന പത്രപ്രവത്തകർ ചോദിച്ചപ്പോൾ ഭിന്ദ്രൻവാലയെ സാത്വികനായ സന്യാസിയെന്ന് വിശേഷിപ്പിച്ച് തൻ്റെ നടപടികളെ ന്യായീകരിക്കുകയായിരുന്നു ഇന്ദിരാഗാന്ധി ചെയ്തത്. അതെ, അതിൻ്റെ കൂടി വിലയായിട്ടാണ് അവർക്ക് അവരുടെ ജീവൻ തന്നെ കൊടുക്കേണ്ടി വന്നതെന്ന ചരിത്ര പാഠം കോൺഗ്രസ് ഇന്നും ഉൾകൊണ്ടിട്ടിട്ടില്ലായെന്നതാണ് യാഥാർത്ഥ്യം.
ഇന്ദിരാ വധത്തിൻ്റെ സഹതാപ തരംഗത്തോടൊപ്പം ആർ.എസ്.എസിൻ്റെ പിന്തുണയോട് കൂടിയാണ് രാജീവ് ഗാന്ധി 1984-ൽ ഏറ്റവും കൂടിയ സീറ്റുകളോടെ അധികാരത്തിൽ എത്തുന്നതെന്ന കാര്യം മറന്നുകളയരുത്. രാജീവ് ഗാന്ധിയുടെ രാമരാജ്യ പ്രഖ്യാപനവും ദുർദർശനിലൂടെ സംപ്രേക്ഷണം ചെയ്ത രാമായണം പരമ്പരയുമാണ് ഹിന്ദുത്വ രാഷ്ട്രീയത്തെ പോപ്പുലൈസ് ചെയ്തത്. മന്ദിർ - മസ്ജിദ് തർക്കമുയർത്തിയ ബി.ജെ.പിക്ക് 1986-ൽ ബാബറി മസ്ജിദ് തുറന്നുകൊടുത്തതും 1989-ൽ ശിലാന്യാസത്തിന് അനുമതി നൽകിയതും രാജീവ് ഗാന്ധി സർക്കാറായിരുന്നു. വർഗീയവാദികളും തീവ്രവാദികളുമായി ചേർന്ന് എങ്ങിനെയെങ്കിലും അധികാരത്തിലെത്തുകയെന്ന രാഷ്ട്രീയമാണ് കോൺഗ്രസിനെ എന്നും നയിച്ചത്. കേരളത്തിലിപ്പോൾ മതരാഷ്ട്രവാദികളായ ജമാഅത്തെ ഇസ്ലാമിയും എസ്ഡിപിഐയുമായെല്ലാം അവരുണ്ടാക്കുന്ന ബാന്ധവത്തെ ചരിത്രത്തിൽ നിന്നു ഒരിക്കലും പാഠം പഠിക്കാൻ കൂട്ടാക്കാത്തവരുടെ രാഷ്ട്രീയ അധ:പതനത്തെയാണ് കാണിക്കുന്നത്.
ദുരന്തങ്ങളിൽ നിന്നും പാഠം പഠിക്കാത്ത അധികാര മോഹമാണവരെ നയിക്കുന്നത്. ഇടതുപക്ഷസർക്കാറിനെ പ്രതിസന്ധിയിലാക്കാൻ ശബരിമല വിധിയിൽ കോൺഗ്രസുകാർ ബി.ജെ.പിയുമായി സുവർണാവസരം പങ്കിട്ടതും കേരളം കണ്ടതാണ്. മതനിരപേക്ഷ നിലപാടുകൾ കയ്യൊഴിയുന്ന അധികാരം പിടിക്കാനും നിലനിർത്താനുമായി വർഗീയവാദികളോടും മതരാഷ്ട്രവാദികളായ ഭീകരസംഘങ്ങളുമായി സന്ധി ചെയ്യുന്നതുമായ രാഷ്ട്രീയമായ അവസരവാദത്തിൻ്റെ ദുരന്തഫലത്തെയാണ് ഇന്ദിരാവധം ഓർമ്മിപ്പിക്കുന്നതും താക്കീത് ചെയ്യുന്നതും.",left
"പാലക്കാട് ബിജെപിയിൽ പൊട്ടിത്തെറി, 9 കൗൺസിലർമാർ നാളെ സംസ്ഥാന നേതൃത്വത്തിന് രാജി കത്ത് നൽകും  - 9             - പാലക്കാട് :പാലക്കാട് ബിജെപിയിൽ പൊട്ടിത്തെറി. യുവമോർച്ച ജില്ലാ പ്രസിഡൻറ് പ്രശാന്ത് ശിവനെ പാലക്കാട് ബിജെപി ജില്ലാ പ്രസിഡന്റ് ആക്കുന്നതിനെതിരെ പ്രതിഷേധിച്ച് നഗരസഭാ കൌൺസിലർമാർ രാജി പ്രഖ്യാപിച്ചതോടെ ബിജെപിക്ക് കേരളത്തിൽ ഭരണമുളള ഏക നഗരസഭയായ പാലക്കാട് ഭരണം തുലാസിലായി. ഒൻപത് കൗൺസിലർമാരാണ് നാളെ പാർട്ടിക്ക് രാജിക്കത്ത് നൽകുമെന്ന് പ്രഖ്യാപിച്ചത്.

പ്രത്യേകം യോഗം ചേർന്ന കൗൺസിലർമാർ രാജിയുമായി മുന്നോട്ട് പോകുമെന്ന് വ്യക്തമാക്കി. മാനദണ്ഡങ്ങൾ തെറ്റിച്ചാണ് ജില്ലാ അധ്യക്ഷ തെരഞ്ഞെടുപ്പ് നടന്നതെന്നാണ് ആക്ഷേപം. പ്രസിഡന്റ് തെരഞ്ഞെടുപ്പിൽ കൂടുതൽ വോട്ട് ലഭിച്ചവരെ മാറ്റിനിർത്തി ഏകപക്ഷീയമായി പ്രസിഡന്റിനെ തെരഞ്ഞെടുത്തുവെന്നും പാലക്കാട്ടെ മുതിർന്ന ബിജെപി നേതാവ്  സി കൃഷ്ണകുമാർ, തന്റെ ബെനാമിയെ തിരുകി കയറ്റുന്നുവെന്നുമാണ് പ്രധാന ആക്ഷേപം.

എടുത്ത തീരുമാനത്തിൽ ഉറച്ചു നിൽക്കുമെന്ന് ബിജെപി ദേശീയ കൗൺസിൽ അംഗം എൻ ശിവരാജൻ പറഞ്ഞു. ബിജെപി പ്രസിഡന്റ്  തെരഞ്ഞെടുപ്പുമായി ബന്ധപ്പെട്ടായിരുന്നു യോഗമെന്ന് നഗരസഭ ചെയർപേഴ്സൺ പ്രമീള ശശിധരനും സ്ഥിരീകരിച്ചു.

പുതിയ ജില്ല പ്രസിഡന്‍റിനെ തെരഞ്ഞെടുക്കുന്നതിൽ ഒരു മാനദണ്ഡവും ലംഘിച്ചിട്ടില്ലെന്ന് നിലവിലെ ജില്ല പ്രസി‍ഡന്‍റ് കെഎം ഹരിദാസ് പറഞ്ഞു. ആർക്കെങ്കിലും അതൃപ്തിയുണ്ടെങ്കിൽ പരിഹരിക്കും. ആരും ഇതുവരെ അതൃപ്തി അറിയിച്ചിട്ടില്ലെന്നും ഹരിദാസ് വിശദീകരിച്ചു.

ബിജെപി കൗൺസിലർമാരെ മറുകണ്ടം ചാടിക്കാൻ കോൺഗ്രസ് നീക്കം

അതിനിടെ ഇടഞ്ഞു നിൽക്കുന്ന ബിജെപി കൗൺസിലർമാരെ മറുകണ്ടം ചാടിക്കാൻ കോൺഗ്രസും നീക്കം തുടങ്ങി. ബിജെപി വിട്ടെത്തിയ സന്ദീപ് വാര്യർ വഴി ചർച്ചകൾ നടത്തുന്നുവെന്ന വിവരമാണ് പുറത്ത് വരുന്നത്. സംസ്ഥാന കോൺഗ്രസ് നേതാക്കളും വിമത കൗൺസിലർമാരെ ബന്ധപ്പെട്ടു. കൗൺസിലർമാർ രാജിവെക്കുകയാണെങ്കിൽ നഗരസഭ ബിജെപിക്ക് നഷ്ടമാകും.

കൂറുമാറ്റനിരോധന നിയമപ്രകാരം അയോഗ്യനാക്കണം, ബിജെപി യിൽ ചേർന്ന ബിപിൻ സി ബാബുവിനെതിരെ സിപിഎം",right
"ആഗ്രയില്‍  മുസ്ലിം യുവാവിനെ  വെടിവച്ചു കൊന്നു ഉത്തര്‍പ്രദേശിലെ ആഗ്രയില്‍ മുസ്ലിം യുവാവിനെ ഹിന്ദുത്വ സംഘടനാ പ്രവര്‍ത്തകര്‍ വെടിവച്ചു കൊന്നു. ശില്പ്ഗ്രാം റോഡിലെ റസ്റ്റേറന്റിലെ ജീവനക്കാരനായ ഗുല്‍ഫാമി(27)നെയാണ് മൂന്നംഗ സംഘം വെടിവച്ചു കൊന്നത്. സെയ്ഫ് അലി എന്ന യുവാവിന് ഗുരുതരമായി പരിക്കേറ്റു.

ബുധനാഴ്ച രാത്രിയാണ് സംഭവം. രാത്രി 12 മണിയോടെ സുഹൃത്തുക്കളുമായി റസ്റ്റോറന്റിന് മുന്നില്‍ നിന്ന ഗുല്‍ഫാം അടക്കമുള്ളവരെ സ്കൂട്ടറില്‍ എത്തിയ സംഘം ആക്രമിക്കുകയായിരുന്നു. പേരു ചോദിച്ച് മുസ്ലിം ആണെന്ന ഉറപ്പുവരുത്തിയായിരുന്നു ആക്രമണമെന്ന് റിപ്പോര്‍ട്ടുകള്‍ പറയുന്നു. വെടിയൊച്ച കേട്ട് ഓടിയെത്തിയവരെ തോക്കു ചൂണ്ടി ഭീഷണിപ്പെടുത്തിയാണ് അക്രമി സംഘം രക്ഷപ്പെട്ടത്.

ആക്രമണത്തിന്റെ ഉത്തരവാദിത്തം ഏറ്റെടുത്ത് ക്ഷത്രിയ ഗോരക്ഷാ ദള്‍ നേതാവായ മനോജ് ചൗധരി ഒരു വീഡിയോ പങ്കുവച്ചു. പഹല്‍ഗാം ആക്രമണത്തിന് പ്രതികാരമായി രണ്ടു മുസ്ലിങ്ങളെ കൊന്നെന്ന് ഇയാള്‍ പറഞ്ഞു. ജയ്ശ്രീറാം, ഭാരത് മാതാ കീ ജയ് മുദ്രാവാക്യങ്ങള്‍ വിളിച്ചുകൊണ്ടായിരുന്നു പ്രഖ്യാപനം.അതേസമയം പഹൽഗാം ആക്രമണവുമായുള്ള ബന്ധമാണ് കൊലപാതകത്തിന്റെ കാരണമെന്ന വാദം പൊലീസ് നിഷേധിച്ചു.",left
"മാനസസരസിലെ സ്വർണഹംസങ്ങൾ ലോക്‌സഭയിലും നിയമസഭയിലും അംഗമായിരുന്ന മഹാനായ കമ്മ്യൂണിസ്റ്റ് കെ വി സുരേന്ദ്രനാഥ് എന്ന ജനങ്ങളുടെ പ്രിയപ്പെട്ട ആശാൻ, കൈലാസം കണ്ട കേരളത്തിലെ ഏക മുൻനിര രാഷ്ട്രീയക്കാരനാണ്. ജനവാസമില്ലാത്ത ആ പ്രദേശങ്ങളൊക്കെ രാഷ്ട്രീയക്കാർ ഒഴിവാക്കുകയാണ് പതിവ്. എന്നാൽ വായനയിലൂടെ അറിവിന്റെ എവറസ്റ്റ് കീഴടക്കിയ ആശാന് മാനസസരസും കൈലാസവുമൊക്കെ കാളിദാസനും പ്രണവാനന്ദ സ്വാമിയുമെല്ലാം പ്രലോഭിപ്പിച്ച വിസ്മയസാംസ്കാരിക ശൃംഗങ്ങളായിരുന്നു. ഈ യാത്രയെക്കുറിച്ച് ആശാനെഴുതി പ്രഭാത് ബുക്ക് ഹൗസ് പ്രസിദ്ധീകരിച്ച ലോകത്തിന്റെ മുകൾത്തട്ടിലൂടെ എന്ന പുസ്തകം അതിശയോക്തികളില്ലാത്ത ഒരു അക്ഷരരത്നമാണ്.ആ പുസ്തകത്തിലെ ചില ദൃശ്യങ്ങൾ ഇങ്ങനെയാണ്. ആശാനിപ്പോൾ വൈദ്യപരിശോധനയ്ക്ക് നിൽക്കുന്നു. നിയമസഭാംഗം ആയതുകാെണ്ട് ഹിമാലയയാത്രയുടെ ആരോഗ്യപരിശോധനയിൽ നിന്നും മാറിനിൽക്കാൻ കഴിയില്ലല്ലോ. അതെല്ലാം പൂർത്തിയാക്കി, എന്തെങ്കിലും ആപത്തുണ്ടായാൽ ഇന്ത്യന്‍ സർക്കാരിന് ഒരു ഉത്തരവാദിത്തവും ഉണ്ടായിരിക്കില്ലെന്ന സത്യവാങ്മൂലവും കൊടുത്ത്, പർവതയാത്രയ്ക്കുള്ള വേഷമൊക്കെ ധരിച്ച് ആശാൻ തയ്യാറായി നിൽക്കുകയാണ്. ഹിമാലയത്തിന് തുല്യം ഹിമാലയം മാത്രം എന്ന കാഴ്ചപ്പാടാണ് ആശാനുള്ളത്. അതിനുള്ളിലെ മണിമുത്തുകൾ മാത്രമാണ് കൈലാസവും മാനസസരസും. താഴ്‌വരയിലെ ഗ്രാമങ്ങളിലൂടെയാണ് ആദ്യയാത്ര. കുമയൂൺ, ഗഡ്വാൾ ഗ്രാമങ്ങൾ, ഭോട്ടിയകളുടെ ഗ്രാമം, അവിടെ നിന്നും പുറത്തേക്കുപോകുന്ന കമ്പിളിക്കുപ്പായങ്ങളുടെ എല്ലാം കഥ ആശാൻ പറയുന്നു.

നിറയെ ആപ്പിൾ മരങ്ങളും അത്രയും തന്നെ സുന്ദരരായ മനുഷ്യരും ചേർന്ന ഭവാലിയിലാണിപ്പോൾ. ഇനിയും മുന്നോട്ട്. സമുദ്രനിരപ്പിൽ നിന്നും ഏഴായിരം അടി ഉയരത്തിലുള്ള അൽമോറാ പട്ടണത്തിലാണ് യാത്രാസംഘം. പതിനെണ്ണായിരം പടിചവിട്ടി ഠാണാധറിൽ എത്തുന്നു. അധികൃതർ ആ­രോഗ്യ സംരക്ഷണാര്‍ത്ഥം നൽകിയിട്ടുള്ള 10 കല്പനകൾ പാലിച്ചാണ് എല്ലാരുടെയും നടപ്പ്. ആർ എൽ സ്റ്റീവൻസണിന്റെ കവിതയും ചൊല്ലിയായിരുന്നു ആശാന്റെ നടപ്പ്. നേർപ്പാനിയിലെ എട്ട് കിലോമീറ്ററുള്ള ഒറ്റക്കയറ്റം കയറിത്തീർക്കാൻ ആശാന് ആ കവിതയായിരുന്നു ഇന്ധനം. അഞ്ചുപാളി കമ്പിളി വസ്ത്രങ്ങളും രണ്ടു ജോഡി കയ്യുറകളും ഹിമക്കണ്ണടയും പ്രത്യേകതരം പാദരക്ഷകളും ധരിച്ചാണ് ആശാന്റെ യാത്ര. അവിടെക്കണ്ട കാഴ്ചകൾ അദ്ദേഹത്തെ എത്തിച്ചത് സ്വന്തം നഗരമായ തിരുവനന്തപുരത്തെ ആർട്ട് ഗാലറിയിലെ റോറിച്ചിന്റെ ചിത്രത്തിന് മുന്നിൽ! ഇനി ലിപുലേഖ് കവാടം. ഇന്ത്യ അവസാനിക്കുകയാണ്. ചീനപ്പട്ടാളം വന്ന് സ്വീകരിക്കുന്നു. സമയം പോലും ചൈനീസ് രീതിയിലാണ് ക്രമീകരിച്ചിട്ടുള്ളത്. ജിം യാങ്ഹു ആണിപ്പോൾ ആശാന് കൂട്ട്. ഓർമ്മയിലിപ്പോൾ ചൈനക്കാരാൽ കൊല ചെയ്യപ്പെട്ട സരോവർ സിങ്ങാണ്, ടിബറ്റാണ്. ഒടുവിൽ മാനസസരോവരത്തിൽ എത്തുന്നു. ഇവിടെ നിറങ്ങളുടെ ഒരു വര്‍ണനാബോധം ആശാനിൽ ഉണ്ടാകുന്നുണ്ട്. അനന്തമായ ശൂന്യതയ്ക്ക് ചാരനിറം. മാനസസരസിന് നീലനിറം. നീലത്തിനിത്ര നീലിമയോ എന്നാണ് സരസുകണ്ട ആശാന് തോന്നിയത്! മാനസസരോവരത്തിൽ സ്വർണഹംസങ്ങളുണ്ടോ? സ്വർണ നിറമുള്ള ഉടലും കറുത്ത രണ്ടുവരകളുള്ള കൊക്കും വെളുത്തവാലുമുള്ള ഒരുതരം താറാവുകളും അവിടെയുണ്ട്. ഇതിനെ സ്വർണഹംസങ്ങളായി തെറ്റിദ്ധരിച്ചതാകാമെന്ന് ആശാൻ യുക്തിപൂർവം വിലയിരുത്തുന്നുണ്ട്. മൂന്നുദിവസം കണ്ണിലെണ്ണയുമൊഴിച്ചു കാത്തിരുന്നിട്ടും ബ്രാഹ്മണി ഡക്കുകളെയല്ലാതെ ലാക്ടോമീറ്ററായി പ്രവർത്തിക്കുന്ന ഒരു സ്വർണഹംസത്തെയും ആശാനവിടെ കണ്ടില്ല. കാളിദാസന്റെ കല്പനയാണ് പൊന്നരയന്നമെന്ന് പ്രണവാനന്ദസ്വാമിയും രേഖപ്പെടുത്തിയിട്ടുണ്ടല്ലോ. അടുത്തുള്ള രാക്ഷസതടാകവും നീരുറവകളുടെ അടിസ്ഥാനത്തിൽ ആശാൻ നിരീക്ഷിച്ചു.

പിന്നെയും നിറങ്ങൾ ആശാനെ ആകർഷിക്കുന്നുണ്ട്. ചുവപ്പും നീലയും നിറത്തിലുള്ള ഫോട്ടോകൾ. ആ ഫോട്ടോയിലുള്ളത് മാവോയും ചൗ എൻ ലായിയും ഡെങ് സിയാവോ പിങ്ങും ആയിരുന്നു. മഴവില്ലിന്റെ എല്ലാ നിറങ്ങളുമുള്ള ഉരുളൻ കല്ലുകളും പുല്ലിന്റെ പച്ചപ്പരവതാനിയും ആശാൻ നോക്കിനിൽക്കുന്നുണ്ട്. സരസിൽ പിന്നെ കാണപ്പെടുന്നത് ആക്വലിൻ പച്ച. ഒരു ടിബറ്റൻ നായയെ ആശാൻ ശ്രദ്ധിക്കുന്നതും നിറത്തിന്റെ ആകര്‍ഷകത്വത്തിലൂടെയാണ്. തവിട്ടുനിറവും നീലക്കണ്ണുകളുമുള്ള നായ. നായയ്ക്ക് ആശാനൊരു പേരുമിട്ടു; സോണ.സഹയാത്രികർ കൈലാസപൂജയ്ക്കുള്ള സാമഗ്രികളുമായാണ് പോയതെങ്കിൽ ഭക്തനല്ലാത്ത ആശാൻ കൈലാസം നിരീക്ഷിച്ചു മനസിലാക്കുകയായിരുന്നു. അന്ധവിശ്വാസിയല്ലാത്ത ഒരു കമ്മ്യൂണിസ്റ്റിന്റെ കർമ്മം അതുതന്നെയാണല്ലോ. ഈ യാത്രയിൽ അദ്ദേഹം ഏറ്റവുമധികം ദുഃഖിച്ചത് ചാനലിൽ ഒരു വാർത്ത കണ്ടായിരുന്നു. പെരുമൺ തീവണ്ടിദുരന്തം. ആശാനോടൊപ്പം അതിശയോക്തികളില്ലാത്ത ഹിമാലയ ദൃശ്യങ്ങളിലേക്ക് നമ്മളും സഞ്ചരിക്കുന്ന അനുഭവമാണ് ലോകത്തിന്റെ മുകൾത്തട്ടിലൂടെ എന്ന പുസ്തകം.",left
"Keralaവ്യവസായ മുന്നേറ്റത്തിന് കളമൊരുങ്ങുന്നു; കേരള ആ​ഗോള നിക്ഷേപ ഉച്ചകോടിക്ക് എറണാകുളത്ത് ഇന്ന് തുടക്കംകേരളത്തിലേക്ക് കൂടുതൽ നിക്ഷേപങ്ങൾ കൊണ്ടു വരിക എന്ന ലക്ഷ്യത്തോടെയാണ് ഉച്ചകോടി സംഘടിപ്പിക്കപ്പെടുന്നത് കൊച്ചി: കേരളത്തിൻ്റെ വ്യാവസായിക വികസനത്തിന് കുതിപ്പേകുക എന്ന ലക്ഷ്യത്തോടെ സംഘടിപ്പിക്കുന്ന കേരള ആ​ഗോള നിക്ഷേപ ഉച്ചകോടിക്ക് എറണാകുളത്ത് ഇന്ന് തുടക്കമാകും. കെഎസ്ഐഡിസിയാണ് രണ്ട് ദിവസം നീണ്ട് നിൽക്കുന്ന ഉച്ചകോടി സംഘടിപ്പിക്കുന്നത്. മൂവായിരത്തോളം പേർ പങ്കെടുക്കും. ബോൾ​ഗാട്ടി ലുലു അന്താരാഷ്ട്ര കൺവെൻഷൻ സെൻ്ററിൽ നടക്കുന്ന ആ​ഗോള നിക്ഷേപ ഉച്ചകോടി ഇന്ന് രാവിലെ 10 മണിക്ക് മുഖ്യമന്ത്രി പിണറായി വിജയൻ ഉദ്ഘാടനം ചെയ്യും.

രണ്ട് ദിവസം നീണ്ട് നിൽക്കുന്ന ഉച്ചകോടിയിൽ കേന്ദ്ര വാണിജ്യമന്ത്രി പീയൂഷ് ഗോയൽ, നൈപുണ്യ വികസനമന്ത്രി ജയന്ത് ചൗധരി, യുഎഇ ധനമന്ത്രി അബ്ദുള്ള ബിൻ തുക് അൽമാരി, ബഹ്റൈൻ വാണിജ്യ -വ്യവസായ മന്ത്രി അബ്ദുള്ള ബിൻ അദെൽ ഫഖ്രു, പ്രതിപക്ഷ നേതാവ് വി ഡി സതീശൻ, നോർക്ക റൂട്ട്സ് വൈസ് ചെയർമാൻ എം എ യൂസഫ് അലി, സിഐഐ പ്രസിഡന്റ് സഞ്ജീവ് പുരി, അദാനി പോർട്സ് എംഡി കരൺ അദാനി തുടങ്ങിയവർ പങ്കെടുക്കും.കേന്ദ്ര ഉപരിതല ഗതാഗതമന്ത്രി നിതിൻ ഗഡ്കരി ഓൺലൈനായി പങ്കെടുക്കും.

കേരളത്തിലേക്ക് കൂടുതൽ നിക്ഷേപങ്ങൾ കൊണ്ടു വരിക എന്ന ലക്ഷ്യത്തോടെയാണ് ഉച്ചകോടി സംഘടിപ്പിക്കപ്പെടുന്നത്. 26 രാജ്യങ്ങളിലെ നയതന്ത്രപ്രതിനിധികൾ ഉച്ചകോടിയിൽ സന്നിഹിതരാകും. സിംബാബ്‌വേ, ബഹ്റൈൻ, അബുദാബി തുടങ്ങിയ രാജ്യങ്ങളിലെ മന്ത്രിതലസംഘവും ഉച്ചകോടിയിൽ പങ്കെടുക്കും. ജർമനി, വിയറ്റ്നാം, നോർവേ, ഓസ്ട്രേലിയ, മലേഷ്യ, ഫ്രാൻസ് എന്നീ രാജ്യങ്ങളും ഉച്ചകോടിയിൽ പങ്കാളികളാകും. ഷാർജ, അബുദാബി, ദുബായ് ചേംബർ ഓഫ് കൊമേഴ്സ്‌ ഉൾപ്പെടെയുള്ള വ്യവസായ, വാണിജ്യ സംഘടനകളും ഉച്ചകോടിയ്ക്കെത്തും. വിദേശ പ്രതിനിധികൾ അടക്കം 3000 പേർ പങ്കെടുക്കുന്ന ഉച്ചകോടിയിൽ വിവിധ മേഖലകളെ കുറിച്ചുള്ള 30 സെഷനുകളും നടക്കും.

Content Highlights: Invest kerala global summit 2025 begins today",left
"സ്പോര്‍ട്സ് ഹോസ്റ്റലുകള്‍ പ്രതിസന്ധിയില്‍; കുടിശ്ശികയിനത്തില്‍ 10 കോളജുകള്‍ക്ക് മാത്രം നല്‍കാനുള്ളത് ഒന്നരക്കോടിയിലെറെ |     |  -  |      |      |     | സ്പോര്‍ട്സ് ഹോസ്റ്റലുകളിലെ വിദ്യാര്‍ഥികളുടെ അതിദാരിദ്ര്യം ബോധ്യപ്പെടുത്താന്‍ മുഖ്യമന്ത്രിയെ നേരില്‍ കാണാന്‍ ഹോസ്റ്റല്‍ നടത്തിപ്പുകാര്‍. കായിക മന്ത്രിയേയും സ്പോര്‍ട്സ് കൗണ്‍സില്‍ ഭാരവാഹികളെയും പലതവണ കണ്ടിട്ടും പ്രയോജനമില്ലാത്ത സാഹചര്യത്തിലാണ് കോളജ് മാനജ്മെന്‍റ്  നിയോഗിച്ച പ്രതിനിധികള്‍ കൂടിക്കാഴ്ചയ്ക്ക് അനുമതി തേടിയത്. നല്ല റിസല്‍റ്റ് ഉണ്ടാക്കുന്നവരെ പരിഗണിക്കാതെ അംഗീകാരമില്ലാത്ത അസോസിയേഷനുകള്‍ക്ക് തടസമില്ലാതെ ഫണ്ട് നല്‍കുന്നതിനെതിരെ പ്രതിഷേധവും ശക്തമാണ്.

സ്പോട്സ് ഹോസ്റ്റല്‍ നടത്തിപ്പിലെ കുടിശ്ശികയിനത്തില്‍ 2023–24,  24– 25 സാമ്പത്തീക വര്‍ഷത്തില്‍ പത്തുകോളജുകള്‍ക്ക് മാത്രം സര്‍ക്കാര്‍ നല്‍കാനുള്ളത് ഒന്നരക്കോടിയിലെറെ രൂപയാണ്. അതുകൊണ്ടാണ് ഹോസ്റ്റല്‍ പൂട്ടാനൊരുങ്ങി 30കോളജുകള്‍ കത്തുനല്‍കിയത്.

ഗ്രാന്‍റ്  ഇനത്തില്‍ 2023–24,  24– 25കാലയളവില്‍  പലഹോസ്റ്റലുകള്‍ക്കും 13മാസത്തെ വരെ കുടിശ്ശിക നല്‍കാനുണ്ട്. സംസ്ഥാനത്തെ ഏറ്റവും മികച്ച സ്പോട്സ് ഹോസ്റ്റലുകളില്‍ ഒന്നായ കോതമംഗലം എം.എം കോളജിന് കുടിശ്ശികയിനത്തില്‍ നല്‍കാനുള്ളത് 37ലക്ഷം രൂപയാണ്.  ക്രൈസ്റ്റ് കോളജ് ഇരിങ്ങാലക്കുട,  അരുവിത്തുറ സെന്‍റ് ജോര്‍ജ് കോളജ്, പയ്യന്നൂര്‍ കോളജ് തുടങ്ങിയവയ്ക്കും ഭീമമായ തുക നല്‍കാനുണ്ട്.

നടത്തിപ്പുകാര്‍ കരഞ്ഞുമടുക്കുമ്പോള്‍, സര്‍ക്കാര്‍ എപ്പോഴെങ്കിലും നല്‍കുന്ന ചില്ലറതുക ഒരുകായികവിദ്യാര്‍ഥിക്കും പ്രയോജനപ്പെടുന്നില്ല. അതുകിട്ടുമ്പോഴെയ്ക്കും അവരില്‍ പലരും ഹോസ്റ്റല്‍ വിട്ടിട്ടുണ്ടാകുമെന്ന് വലിയ സ്വപ്നങ്ങള്‍ പറയുന്നവര്‍ അറിയണമെന്ന്  പരിശീലകര്‍ പറയുന്നു.",neutral
"മണ്ഡലപുനര്‍നിര്‍ണ്ണയം ദക്ഷിണേന്ത്യന്‍ സംസ്ഥാനങ്ങളെ നിശ്ശബ്ദമാക്കാനുള്ള ബിജെപി തന്ത്രം: സിദ്ധരാമയ്യ ലോക്‌സഭാ മണ്ഡല അതിര്‍ത്തി പുനര്‍നിര്‍ണ്ണയത്തെ ബിജെപി രാഷ്ട്രീയ ആയുധമാക്കുകയാണെന്ന് കര്‍ണാടക മുഖ്യമന്ത്രി സിദ്ധരാമയ്യ. മണ്ഡലപരിധി നിര്‍ണ്ണയ പ്രക്രിയയെക്കുറിച്ചുള്ള കേന്ദ്ര ആഭ്യന്തര മന്ത്രി അമിത് ഷായുടെ പരാമര്‍ശങ്ങളെ ‘വിശ്വസനീയമല്ല’ എന്നും കര്‍ണാടക മുഖ്യമന്ത്രി പറഞ്ഞു. ദക്ഷിണേന്ത്യന്‍ സംസ്ഥാനങ്ങളെ നിശബ്ദമാക്കാന്‍ ബിജെപി ഇത് ഒരു ആയുധമായി ഉപയോഗിക്കുകയാണെന്ന് അദ്ദേഹം ആരോപിച്ചു.

അതിര്‍ത്തി നിര്‍ണ്ണ ,യത്തിലൂടെ ദക്ഷിണേന്ത്യന്‍ സംസ്ഥാനങ്ങള്‍ക്ക് ഒരു പാര്‍ലമെന്ററി സീറ്റ് പോലും നഷ്ടപ്പെടില്ലെന്ന് അമിത് ഷാ കഴിഞ്ഞ ദിവസം പറഞ്ഞിരുന്നു. അതിര്‍ത്തി നിര്‍ണ്ണയത്തില്‍ ‘രാഷ്ട്രീയ സമവായം’ ഉണ്ടാക്കുന്നതിനായി മാര്‍ച്ച് 5 ന് തമിഴ്നാട് മുഖ്യമന്ത്രി സ്റ്റാലിന്‍ ഒരു സര്‍വകക്ഷി യോഗം പ്രഖ്യാപിച്ചിട്ടുണ്ട്.ദക്ഷിണേന്ത്യന്‍ സംസ്ഥാനങ്ങളില്‍ ആശയക്കുഴപ്പം സൃഷ്ടിക്കുക എന്നതാണ് ഷായുടെ പ്രസ്താവനയുടെ ലക്ഷ്യമെന്ന് സിദ്ധരാമയ്യ പ്രസ്താവനയില്‍ പറഞ്ഞു. ‘ദക്ഷിണേന്ത്യന്‍ സംസ്ഥാനങ്ങള്‍ക്ക് നീതി ഉറപ്പാക്കാന്‍ കേന്ദ്ര സര്‍ക്കാര്‍ ആത്മാര്‍ത്ഥമായി ആഗ്രഹിക്കുന്നുവെങ്കില്‍, ഏറ്റവും പുതിയ ജനസംഖ്യാ അനുപാതത്തിന്റെ അടിസ്ഥാനത്തിലാണോ അതോ നിലവിലെ ലോക്സഭാ സീറ്റുകളുടെ എണ്ണത്തിന്റെ അടിസ്ഥാനത്തിലാണോ അതിര്‍ത്തി നിര്‍ണ്ണയം നടത്തുന്നതെന്ന് ആഭ്യന്തര മന്ത്രി വ്യക്തമാക്കണം.’

‘ഏറ്റവും പുതിയ ജനസംഖ്യാ അനുപാതത്തിന്റെ അടിസ്ഥാനത്തില്‍ അതിര്‍ത്തി നിര്‍ണ്ണയം നടത്തിയാല്‍, അത് ദക്ഷിണേന്ത്യന്‍ സംസ്ഥാനങ്ങളോടുള്ള കടുത്ത അനീതിയാണെന്ന് വ്യക്തമാണ്. അത്തരം അനീതി തടയാന്‍, 1971 ലെ സെന്‍സസ് അടിസ്ഥാനമാക്കിയാണ് മുമ്പ് അതിര്‍ത്തി നിര്‍ണ്ണയ പ്രവര്‍ത്തനങ്ങള്‍ നടത്തിയിരുന്നത്,’ സിദ്ധരാമയ്യ പറഞ്ഞു.

ഏറ്റവും പുതിയ സെന്‍സസ് അടിസ്ഥാനമാക്കിയാണ് അതിര്‍ത്തി നിര്‍ണ്ണയം നടത്തുന്നതെങ്കില്‍, കര്‍ണാടക?യും കേരളവും ഉള്‍പ്പെടെയുള്ള ദക്ഷിണേന്ത്യന്‍ സംസ്ഥാനങ്ങള്‍ക്ക് ലോക്സഭാ സീറ്റുകളുടെ എണ്ണത്തില്‍ കുറവുണ്ടാകുമെന്ന് കണക്കുകൂട്ടുന്നു. അതേസമയം വടക്കന്‍ സംസ്ഥാനങ്ങള്‍ക്ക് കൂടുതല്‍ സീറ്റുകള്‍ ലഭിക്കുമെന്നും അദ്ദേഹം പറഞ്ഞു. ഏറ്റവും പുതിയ സെന്‍സസ് (2021 അല്ലെങ്കില്‍ 2031) അടിസ്ഥാനമാക്കിയാണ് അതിര്‍ത്തി നിര്‍ണ്ണയം നടത്തുന്നതെങ്കില്‍, കര്‍ണാടകയിലെ ലോക്സഭാ സീറ്റുകളുടെ എണ്ണം 28 ല്‍ നിന്ന് 26 ആയി കുറയാന്‍ സാധ്യതയുണ്ടെന്ന് അദ്ദേഹം പറഞ്ഞു. അതുപോലെ, ആന്ധ്രാപ്രദേശിലെ സീറ്റുകള്‍ 42 ല്‍ നിന്ന് 34 ആയി കുറയും, കേരളത്തിലെ സീറ്റുകള്‍ 20 ല്‍ നിന്ന് 12 ആയി കുറയും, തമിഴ്നാട്ടിലെ സീറ്റുകള്‍ 39 ല്‍ നിന്ന് 31 ആയി കുറയും.

”അതേസമയം, ഉത്തര്‍പ്രദേശിലെ ലോക്സഭാ സീറ്റുകളുടെ എണ്ണം 80 ല്‍ നിന്ന് 91 ആയും ബീഹാറില്‍ 40 ല്‍ നിന്ന് 50 ആയും വര്‍ദ്ധിക്കും, കൂടാതെ മധ്യപ്രദേശ് 29 മുതല്‍ 33 വരെ. ഇത് അനീതിയല്ലെങ്കില്‍ പിന്നെ എന്താണ്?” സിദ്ധരാമയ്യ പ്രസ്താവനയില്‍ ചോദിച്ചു.",right
"Keralaഹേമ കമ്മിറ്റി റിപ്പോർട്ടിലെ കടുംവെട്ട്: ഹർജിയിൽ തീർപ്പു കൽപ്പിക്കാതെ വിവരാവകാശ കമ്മീഷൻ, ദുരൂഹതകഴിഞ്ഞ ഡിസംബർ ഏഴിന് ഹർജിയിൽ തീർപ്പ് കൽപ്പിക്കാനായിരുന്നു തീരുമാനം, എന്നാൽ അവസാന നിമിഷം വിധി മാറ്റിവെക്കുകയായിരുന്നു തിരുവനന്തപുരം: ഹേമ കമ്മിറ്റി റിപ്പോർട്ടിലെ കടുംവെട്ടിനെതിരെ നൽകിയ ഹർജിയിൽ തീർപ്പു കൽപ്പിക്കാതെ വിവരാവകാശ കമ്മീഷൻ. അന്തിമവാദം പൂർത്തിയായിട്ട് മാസങ്ങൾ കഴിഞ്ഞെങ്കിലും ഇതുവരെ തീർപ്പുകൽപ്പിച്ചി‌ട്ടില്ല. വിവരാവകാശ കമ്മീഷന്റെ നീക്കത്തിൽ ​ദുരൂഹതയുണ്ടെന്നാണ് വിലയിരുത്തൽ. ഹേമ കമ്മിറ്റി റിപ്പോർട്ടിലെ പേജുകൾ പൂഴ്ത്തിയത് ചൂണ്ടിക്കാട്ടിയായിരുന്നു ഹർജി.

കഴിഞ്ഞ ഡിസംബർ ഏഴിന് ഹർജിയിൽ തീർപ്പ് കൽപ്പിക്കാനായിരുന്നു തീരുമാനം, എന്നാൽ അവസാന നിമിഷം വിധി മാറ്റിവെക്കുകയായിരുന്നു.വിധി മാറ്റിവെച്ചെന്ന് ഹർജിക്കാരെ അറിയിച്ചത് മിനിറ്റുകൾക്ക് മുമ്പ്. കഴിഞ്ഞ വർഷം ജൂലൈ 23 ന് ആണ് ഹേമ കമ്മിറ്റി റിപ്പോർട്ടിലെ അഞ്ച് പേജുകൾ പൂഴ്ത്തിവെച്ചതിന് എതിരെ ഹർജി സമർപ്പിച്ചത്. ഫീസ് വാങ്ങിയതിനു ശേഷമായിരുന്നു പൂഴ്ത്തിവെക്കൽ. കൂടുതൽ പേജുകൾ പുറത്തുവിടാൻ സാംസ്കാരിക വകുപ്പ് സന്നദ്ധത അറിയിച്ചിരുന്നു. പൂഴ്ത്തിയ 21 പേജുകളും പുറത്ത് വിടാനായിരുന്നു നീക്കം.

കൂടുതൽ പേജുകൾ പുറത്തുവിടാൻ തയ്യാറെടുക്കുന്നതിനിടെ അവസാന നിമിഷം ഹർജിയിൽ തടസവാദം ഉയർത്തുകയായിരുന്നു. പിന്നാലെ വിധി മാറ്റാൻ മുഖ്യ വിവരാവകാശ കമ്മീഷണർ ഹരി വി നായർ നിർദ്ദേശിച്ചു. പിന്നീട് ഹർജി പരിഗണിച്ച കമ്മീഷണർ ഡോ. അബ്ദുൽ ഹക്കീമിനെയും ഹർജികൾ ഹരി വി നായരുടെ അധ്യക്ഷതയിലുളള ഡിവിഷൻ ബെഞ്ചിലേക്കും മാറ്റി. തിരുവനന്തപുരം സ്വദേശി മുണ്ടേല പി ബഷീറാണ് തടസ ഹര്‍ജി നല്‍കിയിരുന്നത്. തടസ ഹർജിയിൽ വിവരാവകാശ കമ്മീഷൻ ജനുവരിയിൽ തെളിവെടുപ്പ് നടത്തുമെന്ന് റിപ്പോർട്ടുണ്ടായിരുന്നു.

ഹേമ കമ്മിറ്റി റിപ്പോര്‍ട്ടിൽ പറയുന്ന കുറ്റകൃത്യത്തെക്കുറിച്ച് വിവരം ലഭിച്ചാല്‍ നിയമപ്രകാരം മുന്നോട്ട് പോകാന്‍ പൊലീസ് ബാധ്യസ്ഥരാണെന്ന് നേരത്തെ സുപ്രീംകോടതി പറഞ്ഞിരുന്നു. പൊലീസിന്റെ അന്വേഷണ അധികാരങ്ങള്‍ തടയുന്നതിനുള്ള നിര്‍ദേശം നല്‍കാനാകില്ലെന്നും സുപ്രീംകോടതി വ്യക്തമാക്കി. ഹേമാ കമ്മിറ്റി റിപ്പോര്‍ട്ടിന്മേല്‍ അന്വേഷണം നടത്തുന്നതിനെ ചോദ്യം ചെയ്ത് നിര്‍മ്മാതാവ് സജിമോന്‍ പാറയിലും നടിയും നല്‍കിയ ഹര്‍ജി തീര്‍പ്പാക്കികൊണ്ടാണ് കോടതി ഇക്കാര്യം വ്യക്തമാക്കിയത്. ഹേമ കമ്മിറ്റി റിപ്പോര്‍ട്ടനുസരിച്ച് എഫ്ഐആര്‍ രജിസ്റ്റര്‍ ചെയ്യാനുള്ള ഹൈക്കോടതിയുടെ ഇടക്കാല ഉത്തരവ് സുപ്രീം കോടതി റദ്ദാക്കിയിരുന്നില്ല.

Content Highlights: Right to Information Commission has not Take Any Action in Hema Committee Report Plea",left
"ആര്‍ഭാടത്തിനു പണം കിട്ടിയില്ല | കൊലയ്ക്കു മുന്‍പും ഉമ്മയോട് പണം ചോദിച്ചു | തലസ്ഥാനത്ത് കൂട്ടക്കൊല | അഞ്ചുപേരെ കൊലപ്പെടുത്തി അഫാന്‍ | ആർഭാടത്തിനും ധൂർത്തിനും പണം നൽകാത്തതിലുള്ള വൈരാഗ്യമാണ് കൂട്ടക്കൊലക്ക് കാരണം എന്ന് പോലീസിന്റെ പ്രാഥമിക നിഗമനം. കൊലയ്ക്ക് മുമ്പ് അമ്മയോടും വല്യമ്മയോടും അഫാൻ പണം ആവശ്യപ്പെട്ടിരുന്നതായി പോലീസ് കണ്ടെത്തി. പണം ഉപയോഗിച്ചത് ലഹരി മരുന്നിനു വേണ്ടിയാണോ എന്നും പോലീസ് പരിശോധിക്കുന്നു. ഇക്കാര്യങ്ങളിൽ വ്യക്തത വരുത്താനായി ആശുപത്രിയിൽ എത്തി അഫാന്റെ മൊഴി രേഖപ്പെടുത്താൻ പോലീസ് ഇന്ന് ശ്രമിക്കും.

14 വയസ്സുള്ള കുഞ്ഞ് അനുജൻ മുതൽ 88 വയസ്സുള്ള വല്യമ്മ വരെ , ജീവനുതുല്യം സ്നേഹിച്ചിരുന്നവരെ ചുറ്റികകൊണ്ട് അടിച്ചു കൊല്ലുന്ന അതിക്രൂരതയ്ക്ക് പിന്നിലെ കാരണമെന്തെന്നാണ് പോലീസും കേരളവും അന്വേഷിക്കുന്നത്. സാമ്പത്തിക ബുദ്ധിമുട്ട് എന്ന ഉത്തരമാണ് അഫാന്റെ മൊഴിയിൽ നിന്ന് പോലീസിന് ലഭിക്കുന്നത്. വിദേശത്തുള്ള അച്ഛൻറെ ബിസിനസ് തകർന്നതോടെ നാട്ടിൽ പലരിൽ നിന്നും കടം വാങ്ങിയിരുന്നു. ഇവർ തിരികെ ചോദിച്ചു തുടങ്ങിയത് കുടുംബത്തിൽ തർക്കങ്ങൾക്ക് കാരണമായി. അതിനെ ചൊല്ലിയുള്ള അസ്വസ്ഥത കൂട്ടക്കൊലയ്ക്ക് കാരണമായി എന്നാണ് പ്രാഥമിക മൊഴി.

അത് പൂർണമായി വിശ്വസിക്കാത്ത പോലീസ് അഫാന്റെസാമ്പത്തിക ഇടപാടുകളെക്കുറിച്ച് അന്വേഷിക്കുന്നുണ്ട്. അമ്മയും വല്യമ്മയും അടക്കം ബന്ധുക്കൾ പലരോടും അഫാൻ തുടർച്ചയായി കടം വാങ്ങിയിരുന്നു. ഇന്നലെ രാവിലെയും അമ്മ ഷമീനയോട് പണം ചോദിച്ചു. നൽകാത്തതിനെ തുടർന്ന് വഴക്കുണ്ടായി. അതിനുശേഷം പാങ്ങോട് എത്തി വല്യമ്മ സൽമാബീവിയോട് സ്വർണ്ണം പണയം വെക്കാൻ ആവശ്യപ്പെട്ടു. ഇതും ലഭിക്കാത്തതാണ് പെട്ടെന്നുണ്ടായ പ്രകോപന കാരണം എന്നാണ് പോലീസിന്റെ വിലയിരുത്തൽ. പിതാവിനെ സഹായിക്കുന്നതിനപ്പുറം എന്തിനാണ് അഫാന് ഇത്രയും പണം എന്ന കാര്യവും പോലീസ് അന്വേഷിക്കുന്നുണ്ട്.

ലഹരി ഉപയോഗമുണ്ടോ എന്നതാണ് പ്രധാന സംശയം. എന്നാൽ ബന്ധുക്കളോ നാട്ടുകാരോ ആരും അത്തരത്തിൽ മൊഴി നൽകിയിട്ടില്ല. ലഹരി ഉപയോഗം കണ്ടെത്താനായി രക്തം പരിശോധനയ്ക്ക് എടുത്തിട്ടുണ്ട്. കാമുകിയായ ഫർസാനയെ വീട്ടുകാർ അംഗീകരിക്കാത്തതിനുള്ള വൈരാഗ്യമാണ് കൂട്ടക്കൊലക്ക് കാണണമെന്ന് സംശയമുയർന്നെങ്കിലും പോലീസ് അത് തള്ളിക്കളയുകയാണ്. ഇരുവരും തമ്മിലുള്ള ബന്ധം ഇരു വീട്ടുകാർക്കും അറിയാമായിരുന്നുവെന്നും വലിയ എതിർപ്പുകൾ പ്രകടിപ്പിച്ചിട്ടില്ലെന്നും ആണ് ഇതുവരെ ലഭിച്ചിരിക്കുന്ന മൊഴി. ചികിത്സയിൽ കഴിയുന്ന അഫാനെ വിശദമായി ചോദ്യംചെയ്താൽ ഇക്കാര്യത്തിൽ വ്യക്തതയുണ്ടാകും എന്നാണ് അന്വേഷണസംഘത്തിന്റെ പ്രതീക്ഷ.",neutral
",        ശശി തരൂരുമായി ഇനി ചർച്ചയില്ല, ആവശ്യങ്ങളൊന്നും ഹൈക്കമാൻഡ് അംഗീകരിക്കില്ല -      ,       - ദില്ലി :നേതൃത്വവുമായി ഇടഞ്ഞ് നിൽക്കുന്ന ശശി തരൂരുമായി തുടർ ചർച്ചകളില്ലെന്ന സൂചന നൽകി കോൺഗ്രസ് നേതൃത്വം. എൽഡിഎഫ് സർക്കാരിന്റെ വികസന നയത്തെ പുകഴ്ത്തിയതും മോദി പ്രശംസയും കോണ്‍ഗ്രസിലുണ്ടാക്കിയ പൊട്ടിത്തെറിയുടെ സാഹചര്യത്തിൽ ദില്ലിയിൽ കഴിഞ്ഞ ദിവസം ശശി തരൂരും രാഹുൽ ഗാന്ധിയും കൂടിക്കാഴ്ച നടത്തിയിരുന്നു. എന്നാൽ ചർച്ചയിൽ തരൂർ മുൻപോട്ട് വച്ച ആവശ്യങ്ങളൊന്നും ഹൈക്കമാൻഡ് അംഗീകരിക്കില്ലെന്നാണ് സൂചന.

പാർട്ടിയിൽ കുറെക്കാലമായി തന്നോട് അവഗണനയുണ്ടെന്നും കൂടിയാലോചന കുറയുന്നെന്നും തരൂർ രാഹുലിനോട് പരാതിപ്പെട്ടിരുന്നു. എന്നാൽ ദേശീയ തലത്തിലും, സംസ്ഥാനത്തും സംഘടന ചുമതലകളിലേക്ക് തൽക്കാലം തരൂരിനെ പരിഗണിക്കേണ്ടതില്ലെന്നാണ് ഹൈക്കമാൻഡ് തീരുമാനം. പാർലമെൻറിലും മറ്റ് എംപിമാർക്ക് നൽകുന്ന പരിഗണന മാത്രമേ നൽകുകയുള്ളു. ഈ സാഹചര്യത്തിൽ തരൂരിന്റെ തുടർ നീക്കങ്ങളും നിർണ്ണായകമാകും.  തന്നെ കോൺഗ്രസ് നേതൃത്വം വളഞ്ഞിട്ടാക്രമിക്കുന്നതിലേക്ക് എത്തിയാൽ കടുത്ത നിലപാട് സ്വീകരിക്കേണ്ടി വരുമെന്ന് രാഹുൽ ഗാന്ധിയുമായുള്ള ചർച്ചയിൽ തരൂർ വ്യക്തമാക്കിയുന്നു. സംസ്ഥാന കോൺഗ്രസിലും തനിക്കെതിരെ പടയൊരുക്കമുണ്ടെന്ന് തരൂർ ചൂണ്ടിക്കാട്ടുന്നു.

നിലപാടിലുറച്ച് ശശി തരൂര്‍, ഡേറ്റയുടെ അടിസ്ഥാനത്തിലാണ് ലേഖനം എഴുതിയത്, വേറെ കണക്ക് കിട്ടിയാല്‍ മാറ്റാംപാർട്ടി നിലപാടിന് വിരുദ്ധമായ നിലപാടുകളെടുത്തെങ്കിലും തരൂരിനെതിരെ തുടക്കത്തില്‍ മൃദു നിലപാടായിരുന്നു ദേശീയ നേതൃത്വം സ്വീകരിച്ചിരുന്നത്. എന്നാല്‍ നിലപാട് തിരുത്താതെ ഉറച്ച് നിന്ന തരൂരിനോട് സംസ്ഥാന നേതൃത്വം കടുപ്പിച്ചതോടെയാണ് ഹൈക്കമാൻഡ് ഇടപെടലുണ്ടായത്. സര്‍ക്കാര്‍ നല്‍കിയ വ്യാജ കണക്കുകള്‍ ഉദ്ധരിച്ച് ലേഖനം തയ്യാറാക്കിയെന്ന കുറ്റപത്രവും തരൂരിന് മേൽ ചാര്‍ത്തി. കെപിസിസി അധ്യക്ഷന്‍ കൂടി നിലപാട് കടുപ്പിച്ചതോടെ തരൂര്‍ ഒറ്റപ്പെടുകയും ഒടുവില്‍ രാഹുല്‍ ഗാന്ധിയുമായുള്ള കൂടിക്കാഴ്ചയിലേക്ക് എത്തുകയുമായിരുന്നു.",right
"Kerala'ആറ് വർഷമായി ശമ്പളമില്ല, നേരിട്ടത് കൊടിയ ചൂഷണം';താമരശേരിയിൽ എയ്ഡഡ് സ്‌കൂൾ അധ്യാപിക ജീവനൊടുക്കിയ നിലയിൽസ്‌കൂളിലെ അധ്യാപകര്‍ തങ്ങളുടെ വേതനത്തില്‍ നിന്ന് പിരിച്ചെടുത്ത പണമാണ് അലീനയ്ക്ക് നല്‍കിയതെന്നുമുള്ള റിപ്പോര്‍ട്ടുകളുമുണ്ട് കോഴിക്കോട്: കോടഞ്ചേരി സെന്റ് ജോസഫ് എല്‍പി സ്‌കൂള്‍ അധ്യാപികയെ തൂങ്ങിമരിച്ച നിലയില്‍ കണ്ടെത്തി. അലീന ബെന്നി (29)യെയാണ് വീട്ടിലെ മുറിയില്‍ തൂങ്ങി മരിച്ച നിലയില്‍ കണ്ടെത്തിയത്. മൃതദേഹം കോഴിക്കോട് മെഡിക്കല്‍ കോളേജിലേക്ക് മാറ്റി. ആറ് വര്‍ഷമായി ചെയ്യുന്ന ജോലിയില്‍ ശമ്പളം ലഭിക്കാത്തതിലുള്ള മനോവിഷമമാണ് അലീനയുടെ ആത്മഹത്യയിലേക്ക് നയിച്ചതെന്ന് കുടുംബം ആരോപിച്ചു. കൊടിയ ചൂഷണങ്ങള്‍ നേരിട്ടെന്നും കുടുംബം ആരോപിക്കുന്നു.

താമരശേരി രൂപത കോര്‍പ്പറേറ്റ് മാനേജ്‌മെന്റിന് കീഴിലുള്ള കട്ടിപ്പാറ ഹോളി ഫാമിലി എല്‍ പി സ്‌കൂളിലാണ് അഞ്ച് വര്‍ഷം അലീന ജോലി ചെയ്തത്. കഴിഞ്ഞ ഒരു വര്‍ഷമായി കോടഞ്ചേരി സെന്റ് ജോസഫ് എല്‍ പി സ്‌കൂളിലായിരുന്നു ജോലി ചെയ്തത്. വീട്ടില്‍ നിന്നും 25 കിലോമീറ്റര്‍ അകലെയാണ് ഈ സ്‌കൂള്‍.

ആദ്യത്തെ സ്‌കൂളില്‍ നിന്നും മാറുന്ന സമയത്ത് ശമ്പളം വേണ്ടയെന്ന് മാനേജ്‌മെന്റ് എഴുതി വാങ്ങിയെന്നും സ്‌കൂളിലെ അധ്യാപകര്‍ തങ്ങളുടെ വേതനത്തില്‍ നിന്ന് പിരിച്ചെടുത്ത പണമാണ് അലീനയ്ക്ക് നല്‍കിയതെന്നുമുള്ള റിപ്പോര്‍ട്ടുകളും വരുന്നുണ്ട്. കട്ടിപ്പാറ സ്‌കൂളിലെ ലീവ് വേക്കന്‍സിയിലാണ് അലീന ജോലിക്ക് കയറിയത്. ഇവിടെ നിയമനത്തിന് സാധ്യതയില്ലായിരുന്നിട്ടും മാനേജ്‌മെന്റ് സ്ഥിര നിയമനത്തിന് സാധ്യതയുണ്ടെന്ന വാഗ്ദാനം നല്‍കിയാണ് ഇവര്‍ക്ക് ജോലി നല്‍കിയതെന്നും ആരോപണമുണ്ട്. ഇവിടെ നിന്നും കോടഞ്ചേരിയിലേക്ക് മാറ്റിയപ്പോഴും സ്ഥിര നിയമനം ലഭിക്കുമെന്ന് വാഗ്ദാനം ചെയ്തിരുന്നു.

Content Highlights: LP School teacher found died in Calicut",left
"185                :സിഎംആർഎൽ മാസപ്പടിയിൽ 185 കോടിയുടെ അഴിമതിയെന്ന് കേന്ദ്രം; എസ്എഫ്ഐഒ അന്വേഷണത്തിൽ കണ്ടെത്തൽ -      185            - ദില്ലി: സിഎംആർഎൽ മാസപ്പടി കേസിൽ 185 കോടി രൂപയുടെ അഴിമതിയെന്ന് കേന്ദ്ര സർക്കാർ. എസ്എഫ്ഐഒ -ഐടി വകുപ്പുകളുടെ അന്വേഷണത്തിലെ കണ്ടെത്തലാണ് ദില്ലി ഹൈക്കോടതിയിൽ കേന്ദ്രം സമർപ്പിച്ചത്. അഴിമതി രാജ്യത്തിന്റെ സാമ്പത്തിക ഭദ്രതയ്ക്ക് ഭീഷണിയാണെന്നും കേന്ദ്രവും ആദായനികുതി വകുപ്പും ദില്ലി ഹൈക്കോടതിയിൽ എഴുതി നൽകിയ വാദങ്ങളിൽ വ്യക്തമാക്കുന്നു.

സിഎംആർഎൽ നടത്തിയത് സങ്കൽപ്പത്തിനും അപ്പുറത്തുള്ള അഴിമതിയെന്ന് കേന്ദ്രം ദില്ലി ഹൈക്കോടതിയെ അറിയിച്ചിരിക്കുന്നത്. മാസപ്പടി കേസിലെ എസ്എഫ്ഐഒ അന്വേഷണത്തിനെതിരെ സിഎംആർഎൽ നൽകിയ ഹർജി നേരത്തെ ദില്ലി ഹൈക്കോടതി വിധി പറയാൻ മാറ്റിയിരുന്നു. വിധിക്ക് മുന്നോടിയായ വാദങ്ങൾ എഴുതി നൽകാൻ കക്ഷികളോട് കോടതി നിർദ്ദേശിച്ചു. ഇതിന്റെ അടിസ്ഥാനത്തിൽ കേന്ദ്രവും ആദായ നികുതി വകുപ്പും എഴുതി നൽകിയ വാദങ്ങളിലാണ് ഗുരതരമായ കണ്ടെത്തലുകൾ.

വീണ വിജയന്റെ കമ്പനിക്കും വിവിധ രാഷ്ട്രീയ കക്ഷികൾക്കുംനേതാക്കൾക്കും ഉൾപ്പെടെ നൽകിയ പണമിടപാടിന്റെ ഭാഗമായി 185 കോടി രൂപയുടെ അഴിമതിയാണ് നടന്നതെന്ന് എസ്എഫ്ഐഒ അന്വേഷണത്തിൽ കണ്ടെത്തിയെന്ന് കേന്ദ്രം വ്യക്തമാക്കുന്നു. ചരക്ക് നീക്കത്തിനും മാലിന്യ നിർമാർജനത്തിനും കോടികൾ ചെലവിട്ടെന്ന് വ്യാജ ബില്ലുകൾ സിഎംആർഎൽ  ഉണ്ടാക്കി. ഇതുവഴി സിഎംആർഎൽ ചെലവുകൾ പെരുപ്പിച്ചു കാട്ടി അഴിമതിപ്പണം കണക്കിൽപ്പെടുത്തി. കേസിൽ പൊതുതാൽപര്യമില്ലെന്ന സിആർഎംഎല്ലിന്റെ വാദത്തിനെയും കേന്ദ്രം തള്ളുകയാണ്.

പൊതുമേഖല സ്ഥാപനമായ കെഎസ്ഐഡിസിക്ക് 13 ശതമാനം ഓഹരി പങ്കാളിത്തമുള്ളതിനാൽ പൊതുതാൽപര്യത്തിന്റെ പരിധിയിൽ കേസ് വരുമെന്നും കേന്ദ്രം വ്യക്തമാക്കുന്നു. ആദായ നികുതി സെറ്റിൽമെന്റ് ബോർഡ് ഉത്തരവിന് മേൽ മറ്റ് അന്വേഷണം പാടില്ലെന്ന വാദവും നിലനിൽക്കില്ല. നിയമം അനുസരിച്ച് തുടർ നടപടികൾ സ്വീകരിക്കാനാകുമെന്നും മുൻക്കാലകോടതിവിധികൾ ചൂണ്ടിക്കാട്ടി  ആദായനികുതി വകുപ്പ്  പറയുന്നു. സിഎംആർഎല്ലിന്റെ ഹർജിയിൽ അടുത്ത ആഴ്ച്ച കോടതി വിധിയുണ്ടാകുമെന്നാണ് വിവരം.",right
"Keralaഅപേക്ഷകള്‍ തീര്‍പ്പാക്കാന്‍ കൈക്കൂലി; ആര്‍ടിഒയ്ക്ക് സസ്‌പെന്‍ഷന്‍ബസിന്റെ റൂട്ട് പെര്‍മിറ്റ് പുതുക്കി മറ്റൊരു ബസിലേക്ക് മാറ്റാന്‍ 25,000 രൂപ കൈക്കൂലി ആവശ്യപ്പെട്ടെന്ന ചെല്ലാനം സ്വദേശിയുടെ പരാതിയിലാണ് ജേഴ്‌സണ്‍ പിടിയിലായത് കൊച്ചി: അപേക്ഷകള്‍ തീര്‍പ്പാക്കാന്‍ കൈക്കൂലിയും മദ്യവും വാങ്ങിയ മോട്ടോര്‍ വാഹനവകുപ്പ് ഉദ്യോഗസ്ഥനെതിരെ നടപടി. ആര്‍ടിഒ ജേഴ്‌സണെ സസ്‌പെന്‍ഡ് ചെയ്ത് ഗതാഗത വകുപ്പ് ഉത്തരവിറക്കി. ഗതാഗത കമ്മീഷണറുടെ ശുപാര്‍ശ  പ്രകാരമാണ് നടപടി. ബസിന്റെ റൂട്ട് പെര്‍മിറ്റ് പുതുക്കി മറ്റൊരു ബസിലേക്ക് മാറ്റാന്‍ 25,000 രൂപ കൈക്കൂലി ആവശ്യപ്പെട്ടെന്ന ചെല്ലാനം സ്വദേശിയുടെ പരാതിയിലാണ് ജേഴ്‌സണ്‍ പിടിയിലായത്.

പരാതിക്കാരന്‍റെ അപേക്ഷയില്‍ മൂന്ന് ദിവസത്തേക്ക് താത്ക്കാലികമായി പെര്‍മിറ്റ് പുതുക്കി നല്‍കിയെങ്കിലും പിന്നീട് അപേക്ഷ പരിഗണിക്കുന്നത് മാറ്റിവെയ്ക്കുകയായിരുന്നു. തുടര്‍ന്ന് കാര്യങ്ങള്‍ തീര്‍പ്പാക്കാന്‍ ജേഴ്സണിന്റെ ഏജന്റുമാരായ രാമ പടിയാര്‍, സജി എന്നിവര്‍ രംഗത്തെത്തി. ഇതോടെ ചെല്ലാനം സ്വദേശി വിജിലന്‍സിനെ വിവരം അറിയിക്കുകയും ജേഴ്സണ്‍ അറസ്റ്റിലാവുകയുമായിരുന്നു.

വിജിലന്‍സ് അന്വേഷണത്തില്‍ ജേഴ്‌സണിന്റെയും കുടുംബാംഗങ്ങളുടെയും അക്കൗണ്ടിലായി 84 ലക്ഷം രൂപയുള്ളതായും കണ്ടെത്തിയിരുന്നു. ജേഴ്‌സണിന്റെ അനധികൃത സ്വത്ത് സമ്പാദനത്തിലും കൂടുതല്‍ അന്വേഷണം വേണമെന്ന് വിജിലന്‍സ് ആവശ്യപ്പെട്ടു.

Content Highlights: RTO Suspended For Bribery Case",left
"പഹൽഗാം ഭീകരാക്രമണം; ഭീകരവാദികളുമായി പാകിസ്ഥാന് ബന്ധമുണ്ടെന്ന് രഹസ്യ അന്വേഷണ ഏജൻസി പഹൽഗാമിൽ നടന്ന ഭീകരാക്രമണത്തിൽ ഉൾപ്പെട്ട ഭീകരരുമായി പാകിസ്ഥാന് നേരിട്ട് ബന്ധമുണ്ടെന്ന് രഹസ്യ അന്വേഷണ ഏജൻസി കണ്ടെത്തി. 13 ലോക രാഷ്ട്രങ്ങളുമായി ഫോണിൽ സംസാരിച്ച്‌ പ്രധാനമന്ത്രി നരേന്ദ്രമോഡി. വിശ്വസനീയമായ വിവരങ്ങൾ രഹസ്യ അന്വേഷണ വിഭാഗത്തിന് ലഭിച്ചിട്ടുണ്ടെന്നും പ്രധാനമന്ത്രി വിദേശ രാഷ്ട്രങ്ങളുമായി പങ്കുവച്ചു. ഭീകര സംഘടനയായ ദി റസിസ്റ്റൻസ് ഫ്രണ്ടിന്റെ സാന്നിധ്യം പാകിസ്ഥാനിനെ മേഖലകളിൽ കണ്ടെത്തിയിരുന്നു. പാകിസ്ഥാനെ ഒറ്റപ്പെടുത്തണമെന്നും അന്താരാഷ്ട്ര സമ്മർദ്ദം ഉണ്ടാക്കണമെന്നും ഇന്ത്യ വിദേശ രാഷ്ട്രങ്ങളോട് ആവശ്യപ്പെട്ടു. തീവ്രവാദബന്ധമുള്ള രണ്ട് പേരെ സുരക്ഷാസേന അറസ്റ്റ് ചെയ്തു. കുൽഗാം ജില്ലയിലെ തോക്കർ പാറയിൽ നിന്നുമാണ് അറസ്റ്റ് ചെയ്തത്.

പഹൽഗാം ഭീകരാക്രമണത്തെ അപലപിച്ച് ഐക്യരാഷ്ട്രസഭ സുരക്ഷാ കൗൺസിൽ. കുറ്റവാളികളെയും അതിനു സാമ്പത്തിക സഹായം നൽകുന്നവരെയും നീതിയുടെ മുന്നിൽ കൊണ്ടുവരണം. ഇതിനായി എല്ലാ സംസ്ഥാനങ്ങളും ബന്ധപ്പെട്ട അധികാരികളുമായി സഹകരിക്കണമെന്ന് സുരക്ഷാ കൗൺസിൽ പറഞ്ഞു. ഭീകരവാദം അന്താരാഷ്ട്ര സമാധാനത്തിനും സുരക്ഷയ്ക്കും ഭീഷണിയാണിതെന്ന് അറിയിച്ചു.",left
"ചൂരൽമലയിൽ പുതിയ പാലം നിർമിക്കും, 35 കോടിയുടെ പദ്ധതിക്ക്‌ അംഗീകാരം  -       - തിരുവനന്തപുരം :വയനാട്‌ ഉരുൾപൊട്ടലിൽ പൂർണമായും തകർന്ന ചൂരൽമല പാലം കൂടുതൽ ഉറപ്പോടെ പുനർനിർമിക്കും. ഇതിനായി 35 കോടി രുപയുടെ പദ്ധതി നിർദേശം അംഗീകരിച്ചതായി ധനകാര്യ മന്ത്രി കെ എൻ ബാലഗോപാൽ അറിയിച്ചു. ചൂരൽമല ടൗണിൽനിന്നു മുണ്ടക്കൈ റോഡിലേക്ക് എത്തുന്ന രീതിയിലാണ് പാലം പണിയുക. മേപ്പാടിയെ മുണ്ടക്കൈ, ആട്ടമലയുമായി ബന്ധിപ്പിച്ചിരുന്ന പാലമാണ്‌ പുനർനിർമ്മിക്കുന്നത്‌.

ഇനിയൊരു അപകടമുണ്ടായാൽ അതിജീവിക്കാൻ ശേഷിയുള്ള വിധത്തിലായിരിക്കും പാലത്തിന്‍റെ  നിർമ്മിതി. കഴിഞ്ഞ ദുരന്തകാലത്ത്‌ പൂഴയിലുണ്ടായ  പരമാവധി ഉയർന്ന വെള്ളത്തിന്‍റെ  അളവ് തിട്ടപ്പെടുത്തി അതിനെക്കാൾ ഉയരത്തിലായിരിക്കും പാലം പണിയുക. മുൻപുണ്ടായിരുന്ന പാലത്തിനെക്കാൾ ഉയരം പുതിയ പാലത്തിനുണ്ടാവും. ആകെ നീളം 267.95 മീറ്ററായിരിക്കും. പുഴയുടെ മുകളിൽ 107 മീറ്ററും ഇരു കരകളിലും 80 മീറ്റർ നീളവും പാലത്തിനുണ്ടാവും. ഉയരം കൂട്ടി നിർമിക്കുന്നതിനാലാണ് ഇരു കരകളിലും 80 മീറ്റർ നീളത്തിൽ പണിയുന്നത്. വെള്ളത്തിൽ തൂണുകളുണ്ടാവില്ല. ഇരു കരകളിലുമാണ് പാലത്തിന്‍റെ  അടിസ്ഥാനം നിർമിക്കുക. കഴിഞ്ഞവർഷം ജൂലൈ 30-നാണ്‌ ഉരുൾപ്പെട്ടലിനെത്തുർന്നുണ്ടായ മലവെള്ളപ്പാച്ചലിൽ പാലം ഒലിച്ചുപോയത്‌.",right
"ഫ്രാന്‍സിസ് മാര്‍പാപ്പയുടെ നില അതീവ ഗുരുതരമെന്ന് മെഡിക്കൽ ബുള്ളറ്റിൻ -         - വത്തിക്കാൻ സിറ്റി: ഫ്രാന്‍സിസ് മാര്‍പാപ്പയുടെ നില അതീവ ഗുരുതരമെന്ന് മെഡിക്കൽ ബുള്ളറ്റിൻ. ആരോഗ്യനില ഗുരുതരമാണെന്നും ഇന്നലത്തേതിനേക്കാൾ വഷളായതായും വത്തിക്കാൻ അറിയിച്ചു. ഇന്ന് രാവിലെയോടെ ഫ്രാൻസിസ് മാര്‍പാപ്പയ്ക്ക്  ആസ്ത്മയുടെ ഭാഗമായ ശ്വാസ തടസം അനുഭവപ്പെട്ടതിനെ തുടര്‍ന്ന് ഉയര്‍ന്ന അളവിൽ ഓക്സിജൻ നൽകേണ്ടി വന്നുവെന്നും മെഡിക്കൽ ബുള്ളറ്റിൻ പുറത്തുവന്നിരുന്നു.

പിതാവിന്റെ നില ഗുരുതരമായി തുടരുന്നു, ഇന്നലെ വിശദീകരിച്ചതുപോലെ, പോപ്പ് അപകടനില തരണം ചെയ്തിട്ടില്ല. ഇന്നത്തെ രക്തപരിശോധനയിൽ വിളർച്ചയുമായി ബന്ധപ്പെട്ട പ്ലേറ്റ്‌ലെറ്റ്‌പീനിയയും കണ്ടെത്തി. പോപ്പ് ഇപ്പോഴും നിരീക്ഷണത്തിൽ തുടരുകയാണെന്നും വത്തിക്കാൻ വ്യക്തമാക്കി. ശ്വാസകോശത്തിൽ കടുത്ത അണുബാധ ഉണ്ടെന്ന് വത്തിക്കാൻ നേരത്തെ അറിയിച്ചിരുന്നു. രണ്ട് ശ്വാസകോശങ്ങളിലും കടുത്ത ന്യുമോണിയ ബാധിച്ച പോപ്പിന് ആന്റിബയോട്ടിക് ചികിത്സ തുടരുകയാണ്. ചികിത്സയ്ക്കിടെ ശ്വാസകോശ അണുബാധയിൽ ഇപ്പോള്‍ കുറവുണ്ടായതായി കഴിഞ്ഞ ദിവസം വത്തിക്കാൻ അറിയിച്ചിരുന്നു.

ഇറ്റാലിയൻ പ്രധാനമന്ത്രി ജോര്‍ജിയ മെലോണി കഴിഞ്ഞ ദിവസം ഫ്രാന്‍സിസ് മാര്‍പ്പാപ്പയെ സന്ദര്‍ശിച്ചിരുന്നു. പോപ്പിനെ കണ്ട് സംസാരിച്ചുവെന്നും അദ്ദേഹത്തിന് എത്രയും വേഗം രോഗമുക്തിയുണ്ടാകട്ടെയെന്നും ഇറ്റാലിയൻ പ്രധാനമന്ത്രി പറ‍ഞ്ഞു.

'ചികിത്സയോട് പ്രതികരിക്കുന്നു, എന്നാൽ അപകടനില തരണം ചെയ്തിട്ടില്ല': പോപ്പിന്‍റെ ആരോഗ്യനിലയെ കുറിച്ച് ഡോക്ടർമാർ",right
"അച്ചന്‍കോവിലാറില്‍ രണ്ട് കുട്ടികള്‍ മുങ്ങി മരിച്ചു |  10-      | പത്തനംതിട്ട ഓമല്ലൂരില്‍ അച്ചന്‍കോവിലാറില്‍ രണ്ട് വിദ്യാർഥികൾ ഒഴുക്കിൽപ്പെട്ട് മുങ്ങിമരിച്ചു. ഇലവുംതിട്ട സ്വദേശി ശ്രീശരണ്‍, ചീക്കനാൽ സ്വദേശി ഏബല്‍ എന്നിവരാണ് മരിച്ചത്. ഉച്ചയ്ക്ക് രണ്ടരയോടെയായിരുന്നു അപകടം. ഓമല്ലൂര്‍ ആര്യഭാരതി സ്കൂളിലെ പത്താം ക്ലാസ് വിദ്യാര്‍ഥികളാണ്. പുഴയ്ക്ക് സമീപത്തെ ടര്‍ഫിൽ ഫുട്ബോൾ കളിക്കാൻ എത്തിയതായിരുന്നു. കളി കഴിഞ്ഞ് സമീപത്തെ പുഴയിൽ കുളിക്കാനിറങ്ങിയതാണെന്നാണ് നിഗമനം.

ഉച്ച തിരഞ്ഞാണ് മരിച്ച ശ്രീശരണ്‍, ഏബല്‍ എന്നിവരടങ്ങുന്ന കുട്ടികളുടെ അഞ്ചംഗ സംഘം സമീപത്തെ ടര്‍ഫില്‍ കളിക്കാനെത്തുന്നത്. അഞ്ചുപേരും ഒരേ സ്കൂളിലെ വിദ്യാര്‍ഥികളാണ്. സംഘത്തിലെ നാലുപേരാണ് ടര്‍ഫിന് സമീപമുള്ള അച്ചന്‍ കോവിലാറില്‍ കുളിക്കാന്‍ ഇറങ്ങിയത്. ഇവര്‍ ഒഴുക്കില്‍പ്പെടുകയായിരുന്നു. നാട്ടുകാർ ചേർന്ന് രക്ഷപെടുത്താൻ ശ്രമിച്ചെങ്കിലും നടന്നില്ല. തുടർന്ന് പത്തനംതിട്ടയിൽ നിന്ന് അഗ്നിരക്ഷ സേനയെത്തി നടത്തിയ പരിശോധനയിലാണ് മൃതദേഹം കണ്ടെടുത്തത്.",neutral
"'         ;       ‌:പിപി ദിവ്യക്കെതിരെ 'ലുക്ക്ഔട്ട് നോട്ടീസ്' ഇറക്കി യൂത്ത് കോൺഗ്രസ്; പൊലീസ് സ്റ്റേഷനിലേക്ക് പ്രതിഷേധ മാർച്ച് -    '         ;       - കണ്ണൂര്‍: എഡിഎം നവീൻ ബാബുവിന്‍റെ മരണവുമായി ബന്ധപ്പെട്ട് കേസെടുത്തിട്ടും മുൻ ജില്ലാ പഞ്ചായത്ത് പ്രസിഡന്‍റ് പിപി ദിവ്യയെ അറസ്റ്റ് ചെയ്യാത്ത പൊലീസ് നടപടിയിൽ പ്രതിഷേധിച്ച്  ദിവ്യക്കെതിരെ ലുക്ക്ഔട്ട് നോട്ടീസ് ഇറക്കി യൂത്ത് കോണ്‍ഗ്രസ്. പ്രതീകാത്മകമായി പിപി ദിവ്യക്കെതിരെ ലുക്ക്ഔട്ട് നോട്ടീസിന്‍റെ പോസ്റ്റര്‍ ഇറക്കിയാണ് യൂത്ത് കോണ്‍ഗ്രസ് കണ്ണൂരിൽ പ്രതിഷേധിച്ചത്.

പിപി ദിവ്യ വാണ്ടഡ് എന്നെഴുതിയ പോസ്റ്ററുമായി കണ്ണൂര്‍ പൊലീസ് സ്റ്റേഷനിലേക്ക് യൂത്ത് കോണ്‍ഗ്രസ് മാര്‍ച്ച് നടത്തി. തുടര്‍ന്ന് കണ്ണൂര്‍ ടൗണ്‍ പൊലീസ് സ്റ്റേഷന് മുന്നിൽ പോസ്റ്റര്‍ സ്ഥാപിച്ചു. സ്റ്റേഷന്‍റ മതിലിലും പോസ്റ്റര്‍ പതിച്ചു. അതേസമയം, പൊലീസ് സ്റ്റേഷന് മുന്നിൽ പോസ്റ്റര്‍ പതിക്കാൻ ശ്രമിച്ച യൂത്ത് കോണ്‍ഗ്രസ് പ്രവര്‍ത്തകനെ പൊലീസ് കസ്റ്റഡിയിലെടുത്തു. കസ്റ്റഡിയിലെടുത്തയാളെ വിട്ടുകിട്ടുന്നതിനായി യൂത്ത് കോണ്‍ഗ്രസ് പ്രവര്‍ത്തകര്‍ സ്റ്റേഷന് മുന്നിൽ പ്രതിഷേധിച്ചു. പ്രവര്‍ത്തകനെ വിട്ടതോടെയാണ് പ്രതിഷേധം അവസാനിപ്പിച്ചത്.

ജില്ലാ പഞ്ചായത്ത് കവാടത്തിലും ലുക്ക്ഔട്ട് നോട്ടീസ് പതിപ്പിച്ചു. തുടര്‍ന്ന് പഞ്ചായത്ത് ഓഫീസിനുള്ളിൽ മുദ്രാവാക്യം വിളിച്ച് പ്രതിഷേധിച്ചു. അതേസമയം, പിപി ദിവ്യയെ അറസ്റ്റ് ചെയ്യണമെന്നാവശ്യപ്പെട്ട് എൻജിഒ അസോസിയേഷന്‍റെ നേതൃത്വത്തിൽ കണ്ണൂര്‍ കളക്ടറേറ്റിലെ ജീവനക്കാര്‍ മാര്‍ച്ച് നടത്തി.

എഡിഎമ്മിനെതിരായ കൈക്കൂലി ആരോപണം വ്യാജം തന്നെ; കള്ളപ്പരാതിയാണെന്നതിന് കൂടുതൽ തെളിവുകള്‍ ഏഷ്യാനെറ്റ് ന്യൂസിന്

'ദിവ്യക്കെതിരെ എന്തുകൊണ്ട് ലുക്ക് ഔട്ട് നോട്ടീസ് ഇല്ല? നവീന്‍റെ കുടുംബത്തെ അവഹേളിക്കുന്നു': കെ സുരേന്ദ്രന്‍

എഡിഎം നവീന്‍ ബാബുവിന്റെ മരണം; പി പി ദിവ്യയെ ചോദ്യം ചെയ്യാതെ പൊലീസ്, കളക്ടറുടെ മൊഴിയും രേഖപ്പെടുത്തിയിട്ടില്ല",right
"Keralaആറളത്ത് ആദിവാസി ദമ്പതികളെ കാട്ടാന ചവിട്ടിക്കൊന്നുഇരുവരും കശുവണ്ടി ശേഖരിക്കാന്‍ പോയപ്പോഴാണ് ആക്രമണം കണ്ണൂര്‍: ആറളത്ത് ആദിവാസി ദമ്പതികളെ കാട്ടാന ചവിട്ടിക്കൊന്നു. ആറളം ഫാം ബ്ലോക്ക് 13ലാണ് സംഭവം. വെള്ളി, ഭാര്യ ലീല എന്നിവരാണ് മരിച്ചത്. ഇരുവരും കശുവണ്ടി ശേഖരിക്കാന്‍ കാട്ടിൽ പോയപ്പോഴാണ് ആക്രമണമുണ്ടായത്.

ആര്‍ആര്‍ടി ഓഫീസിന് തൊട്ടടുത്താണ് 13ാം ബ്ലോക്ക്. ആര്‍ആര്‍ടി ഓഫീസില്‍ നിന്ന് 600 മീറ്റര്‍ അപ്പുറത്താണ് സംഭവം നടന്നത്. പ്രദേശത്ത് എല്ലാ ദിവസവും ആനയുടെ ആക്രമണമുണ്ടാകാറുണ്ടെന്ന് പ്രദേശവാസികള്‍ പറയുന്നു. പരാതി പറയുമ്പോഴും ശാശ്വത പരിഹാരം കണ്ടെത്താന്‍ സാധിച്ചിട്ടില്ലെന്നാണ് പ്രദേശവാസികള്‍ പറയുന്നത്.

Content Highlights: Adivasi couples died due to elephant attack in Aralam",left
"Kerala'മതവിദ്വേഷം ഗുരുതരമായ കുറ്റകൃത്യമായി പരിഗണിക്കണം'; ശിക്ഷ വര്‍ധിപ്പിക്കണമെന്ന് ഹൈക്കോടതിമതവിദ്വേഷ കുറ്റത്തിന് നിര്‍ബന്ധമായും ജയില്‍ ശിക്ഷ ഉറപ്പുവരുത്തണമെന്നും ഹൈക്കോടതി കൊച്ചി: മതവിദ്വേഷം ഗുരുതര കുറ്റകൃത്യമായി പരിഗണിക്കണമെന്ന് ഹൈക്കോടതി. നിലവില്‍ പരമാവധി മൂന്ന് വര്‍ഷം വരെ തടവ് മാത്രമാണ് ശിക്ഷ. പുതിയ ക്രിമിനല്‍ നിയമത്തിലും ശിക്ഷ വര്‍ധിപ്പിച്ചിരുന്നില്ല. മതവിദ്വേഷ പരാമര്‍ശ കുറ്റത്തിനുള്ള ശിക്ഷ വര്‍ധിപ്പിക്കണമെന്ന് ഹൈക്കോടതി വ്യക്തമാക്കി. ജസ്റ്റിസ് പി വി കുഞ്ഞികൃഷ്ണന്റേതാണ് വാക്കാലുള്ള പരാമര്‍ശം.

കുറ്റകൃത്യത്തിനുള്ള ശിക്ഷ വര്‍ധിപ്പിക്കാന്‍ കേന്ദ്ര സര്‍ക്കാര്‍ തീരുമാനമെടുക്കണം. മതവിദ്വേഷ പരാമര്‍ശ കുറ്റത്തിന് പിഴയടച്ച് രക്ഷപ്പെടാന്‍ അവസരമുണ്ട്. മതവിദ്വേഷ കുറ്റത്തിന് നിര്‍ബന്ധമായും ജയില്‍ ശിക്ഷ ഉറപ്പുവരുത്തണം. ഇതൊരു മതേതര രാജ്യമാണെന്നും ഹൈക്കോടതി സിംഗിള്‍ ബെഞ്ച് വ്യക്തമാക്കി. പി സി ജോര്‍ജ്ജിന്റെ മുന്‍കൂര്‍ ജാമ്യാപേക്ഷ പരിഗണിക്കവെയായിരുന്നു ഹൈക്കോടതിയുടെ നിരീക്ഷണം.

അതേസമയം ചാനല്‍ ചര്‍ച്ചയിലെ വിദ്വേഷ പരാമര്‍ശവുമായി ബന്ധപ്പെട്ടെടുത്ത കേസില്‍ പി സി ജോര്‍ജിന്റെ മുന്‍കൂര്‍ ജാമ്യാപേക്ഷയില്‍ ഹര്‍ജി പറയുന്നതിനായി മാറ്റി. പി സി ജോര്‍ജിന്റെ മുന്‍ വിദ്വേഷ പരാമര്‍ശ കേസുകളുടെ വിശദാംശങ്ങളും സര്‍ക്കാര്‍ ഹാജരാക്കിയിരുന്നു.Content Highlights: High Court says Religious hatred should be treated as a serious crime",left
"'അടിച്ചത് ഏരിയാ സെക്രട്ടറിയും സംഘവും'; സിപിഎം ഭരിക്കുമ്പോൾ പരാതി കൊടുത്തിട്ടും കാര്യമില്ലെന്ന് അവതാരകൻ -                  - പത്തനംതിട്ട: ഏരിയാ സെക്രട്ടറിയും സംഘവുമാണ് മര്‍ദ്ദിച്ചതെന്നും അധ്യാപകനായ താൻ വര്‍ഷങ്ങളായി അവതാരകൻ കൂടിയാണെന്നും പത്തനംതിട്ട ടൗണ്‍ സ്ക്വയര്‍ ഉദ്ഘാടന ചടങ്ങിനുശേഷം മര്‍ദനമേറ്റ അവതാരകരൻ ബിനു കെ സാം ഏഷ്യാനെറ്റ് ന്യൂസിനോട് പറഞ്ഞു. ബിനു കെ സാമിനെ സിപിഎം പ്രാദേശിക നേതാക്കള്‍ മര്‍ദിച്ചെന്നാണ് ആരോപണം.

ഇന്നലത്തെ സംഭവം ഏറെ മനോവിഷമം ഉണ്ടാക്കിയെന്ന് ബിനു കെ സാം പറഞ്ഞു. നഗരസഭ ചെയർമാനും മന്ത്രി വീണ ജോർജ്ജും തമിലുള്ള തർക്കത്തിൽ തന്നെ ഇരയാക്കുകയായിരുന്നു. രാത്രിയിൽ വിളിച്ച സിപിഎം നേതാക്കളാണ് ഇക്കാര്യം പറഞ്ഞത്. സിപിഎം ഭരിക്കുമ്പോൾ ഏരിയാ സെക്രട്ടറി ഉൾപ്പെടെ നേതാക്കള്‍ക്കെതിരെ പൊലീസിൽ പരാതി കൊടുത്തിട്ട് ഒരു കാര്യവുമില്ല. തൽക്കാലം പരാതി കൊടുക്കുന്നില്ല. പിണറായി വിജയൻ പങ്കെടുത്ത പരിപാടിയിൽ വരെ അവതാരകനായിട്ടുണ്ടെന്നും ഇങ്ങനെയൊരു അനുഭവം ആദ്യമാണെന്നും ബിനു കെ സാം പറഞ്ഞു.

കോൺഗ്രസ് അധ്യാപക സംഘടനാ നേതാവ് കൂടിയായ തന്നെ സൗഹൃദത്തിന്‍റെ പുറത്താണ് നഗരസഭ ചെയർമാൻ വിളിച്ചത്. ഇന്നലത്തെ സംഭവത്തിൽ ചെയർമാൻ നേരിട്ട് വിളിച്ചു മാപ്പ് പറഞ്ഞു എന്നും ബിനു കെ സാം പറഞ്ഞു. ടൗണ്‍ സ്ക്വയര്‍ ഉദ്ഘാടന ചടങ്ങിനിടെ ആരോഗ്യമന്ത്രി, സ്പീക്കർ എന്നിവരെ സ്വാഗതം ചെയ്ത രീതി ശരിയായില്ലെന്ന് ചൂണ്ടികാട്ടിയാണ് അധ്യാപകൻ കൂടിയായ ബിനു കെ. സാമിനെ മർദിച്ചത്.

അതേസമയം, ആരെയും മർദ്ദിച്ചിട്ടില്ലെന്നും തെറ്റ് ചൂണ്ടിക്കാണിക്കുക മാത്രമാണ് ചെയ്തെന്നുമാണ് സിപിഎം നേതൃത്വത്തിന്‍റെ വിശദീകരണം. അതേസമയം, പൊലീസിലേക്ക് പരാതി പോകാതിരിക്കാൻ നഗരസഭ ചെയർമാൻ ഉൾപ്പെടെ സിപിഎം നേതാക്കൾ അനുനയനീക്കം നടത്തുന്നുണ്ട്.

'നയങ്ങളിൽ സിപിഎം വരുത്തിയ മാറ്റമാണ് ലേഖനം'; നിലപാട് മയപ്പെടുത്തി ലേഖനത്തെ ന്യായീകരിച്ച് വീണ്ടും ശശി തരൂര്‍",right
"കൊച്ചിയില്‍ ഭാര്യയെ കുത്തിയശേഷം ഭർത്താവ് സ്വയം കഴുത്തറത്തു കൊച്ചി: ഭാര്യയെ കത്തികൊണ്ട് കുത്തിയ ശേഷം ഭർത്താവ് കഴുത്തറത്ത് ആത്മഹത്യക്കു ശ്രമിച്ചു. മഞ്ഞുമ്മൽ പള്ളിക്കുസമീപം ബുധനാഴ്ച വൈകീട്ടോടെയാണ് സംഭവം. ഭർത്താവായ ഹാരീസാണ് ഭാര്യ ഫസീനയെ ആക്രമിച്ചത്. ഫസീനയുടെ കൈക്കാണ് കുത്തേറ്റത്. പിന്നീട് ഹാരിസ് സ്വയം കഴുത്തറക്കുകയായിരുന്നു.

മഞ്ഞുമ്മലിലെ സ്വകാര്യ ആശുപത്രിയിൽ പ്രവേശിപ്പിച്ച ഫസീനയുടെ പരിക്ക് ​ഗുരുതരമല്ല. അതേസമയം, ഹാരിസ് അതീവ ​ഗുരുതരാവസ്ഥയിൽ കളമശ്ശേരി മെഡിക്കൽ കോളേജിൽ ചികിത്സയിലാണ്. കുടുംബ വഴക്കാണ് ആക്രമണത്തിലേക്ക് നയിച്ചത് എന്നാണ് വിവരം.

ഏറെ നാളായി ക്യാൻസർ രോ​ഗിയാണ് ഹാരീസ്. ചികിത്സയിലായിരുന്നതിനാൽ ജോലിക്കും പോകാൻ സാധിച്ചിരുന്നില്ല. ഫസീന ചെറിയ ജോലികൾ ചെയ്താണ് കുടുംബം പുലർത്തിയിരുന്നത്. നാട്ടുകാരുടെ സഹായവും ലഭിച്ചിരുന്നു. മഞ്ഞുമ്മലിലെ വാടക വീട്ടിൽ താമസിച്ചിരുന്ന ഇരുവരും തമ്മിൽ വഴക്കുകൾ പതിവാണെന്നാണ് വാർഡ് കൗൺസിലർ അടക്കം പറയുന്നത്.",neutral
"പ്ലാന്‍ 63യുടെ അടിസ്ഥാനമെന്ത്? കനഗോലുവിനെ അകറ്റുന്നതില്‍ ഹൈക്കമാന്‍ഡിന് അതൃപ്തി തിരഞ്ഞെടുപ്പ് തന്ത്രജ്ഞൻ സുനിൽ കനുഗോലുവിന്റെ ഇടപെടൽ കേരളത്തിൽ അനുവദിക്കാത്തതിൽ കോൺഗ്രസ് ഹൈക്കമാൻഡിന് അതൃപ്തി. സംസ്ഥാനത്തിന്‍റെ ചുമതലയുള്ള ദീപാ ദാസ് മുൻഷിക്കും വേണ്ട പരിഗണന നൽകുന്നില്ല എന്ന ആക്ഷേപമുണ്ട്. പ്രതിപക്ഷ നേതാവിന്‍റെ മിഷൻ 63 ക്ക്  അനുമതി നൽകിയിട്ടില്ലെന്നും ഹൈക്കമാൻഡ് വൃത്തങ്ങൾ വ്യക്തമാക്കി.

ലോക്സഭ തിരഞ്ഞെടുപ്പു മുതൽ സുനിൽ കനുഗൊലുവിനെ അടുപ്പിക്കില്ല എന്ന സമീപനമാണ് വി.ഡി സതീശൻ പക്ഷം സ്വീകരിച്ച് വരുന്നതെന്ന് ആക്ഷേപമുണ്ട്. കഴിഞ്ഞയാഴ്ച ചേർന്ന രാഷ്ട്രീയകാര്യ സമിതിയിലും ഇക്കാര്യം വ്യക്തമാക്കിയിരുന്നു. എന്നാൽ പ്രാദേശിക നേതൃത്വം കനുഗൊലുവിനെ മാറ്റി നിർത്തിയ മധ്യപ്രദേശ്, രാജസ്ഥാൻ, ഹരിയാന സംസ്ഥാനങ്ങളിൽ പാർട്ടി പരാജയപ്പെട്ടെന്ന് ഹൈക്കമാൻഡ് ചൂണ്ടിക്കാട്ടുന്നു.

63 മണ്ഡലങ്ങളുടെ പട്ടിക പ്രതിപക്ഷ നേതാവ് തയാറാക്കിയത് എന്ത് പOനത്തിന്‍റെ അടിസ്ഥാനത്തിലാണെന്ന് വ്യക്തമല്ലന്ന് ഹൈക്കമാൻഡ് വൃത്തങ്ങൾ പറഞ്ഞു. അതിനാൽത്തന്നെ മിഷൻ 63ക്ക് പിന്തുണയുമില്ല. സംസ്ഥാനത്തിന്‍റെ ചുമതലയുള്ള ദീപാ ദാസ് മുൻഷിക്ക് കേരള നേതാക്കൾ വേണ്ട പരിഗണന നൽകുന്നില്ല എന്ന പരാതിയും കേന്ദ്ര നേതൃത്വത്തിനുണ്ട്. കെ.സുധാകരനുമായി സഹകരിച്ച് പോവാനാവില്ല എന്ന വി.ഡി സതീശന്‍റെ നിലപാടിലും അതൃപ്തിയുണ്ട്. ദീപാ ദാസ് മുൻഷിയെ കണ്ട രമേശ് ചെന്നിത്തല ,ശശി തരൂർ ,കെ.മുരളീധരൻ എന്നിവർ സുധാകരനെ മാത്രമായി മാറ്റരുത് എന്ന നിലപാട് അറിയിച്ചു.",neutral
"- : 'സിറിയയിലേക്കുള്ള എല്ലാ യാത്രകളും ഒഴിവാക്കണം, വേഗം നാട്ടിലേക്ക് മടങ്ങണം'; പൗരൻമാർക്ക് ഇന്ത്യയുടെ മുന്നറിയിപ്പ് -         - - ദില്ലി: സിറിയയിൽ ആഭ്യന്തര കലാപം രൂക്ഷമായ സാഹചര്യത്തിൽ ഇനിയൊരു അറിയിപ്പ് ഉണ്ടാകും വരെ സിറിയയിലേക്ക് യാത്ര ചെയ്യരുതെന്ന് കേന്ദ്രസർക്കാർ. സിറിയയിലെ യുദ്ധ സാഹചര്യം മുൻനിർത്തിയാണ് ഇന്ത്യൻ പൗരൻമാർക്ക് വിദേശകാര്യ മന്ത്രാലയം മുന്നറിയിപ്പ് നൽകിയത്. സിറിയയിലുള്ള ഇന്ത്യൻ പൗരന്മാരോട് കഴിവതും വേഗം നാട്ടിലേക്ക് മടങ്ങാനും വിദേശകാര്യ മന്ത്രാലയം നിർദേശം നൽകി. എംബസിയെ ബന്ധപ്പെടാനുള്ള ഹെൽപ്പ് ലൈൻ നമ്പറും പുറത്തുവിട്ടു.

യാത്രക്കാർക്ക് കടുത്ത അപകടസാധ്യതകൾ സിറിയയിൽ നിലനിൽക്കുന്നുവെന്നാണ് മുന്നറിയിപ്പ്. ഇന്ത്യൻ പൗരൻമാർക്ക് +963 993385973 എന്ന വാട്സ്ആപ്പ് നമ്പറിലും .@.. എന്ന ഇ-മെയിലോ ബന്ധപ്പെടാം. സിറിയയുടെ വടക്കൻ മേഖലയിൽ ആക്രമണം രൂക്ഷമാവുകയാണെന്നും സ്ഥിതി​ഗതികൾ വിലയിരുത്തുകയാണെന്നും ജാഗ്രത വേണമെന്നും വിദേശകാര്യ മന്ത്രാലയ വക്താവ് രൺധീർ ജയ്‌സ്വാൾ പറഞ്ഞു. വിവിധ യുഎൻ സംഘടനകളിൽ പ്രവർത്തിക്കുന്ന 14 പേർ ഉൾപ്പെടെ 90 ഓളം ഇന്ത്യൻ പൗരന്മാർ സിറിയയിലുണ്ടെന്ന് ജയ്‌സ്വാൾ പറഞ്ഞു.

സിറിയൻ പ്രസിഡന്റ് ബാഷർ അൽ ആസാദ് സർക്കാരിനെതിരെ, ടർക്കിഷ് സായുധസംഘടനയായ ഹയാത്ത് തഹ്‌രീർ അൽ ഷാമിന്റെ നേതൃത്വത്തിലാണ് സായുധ കലാപം നടക്കുന്നത്. 2020-ന് ശേഷം സിറിയ കണ്ട ഏറ്റവും തീവ്രമായ പോരാട്ടമാണ് കഴിഞ്ഞ കുറച്ച് ദിവസങ്ങളായി നടക്കുന്നത്. ഭരണവിരുദ്ധ വിമതർ തലസ്ഥാനമായ ഡമാസ്‌കസിലേക്ക് മുന്നേറുകയാണെന്നാണ് അന്താരാഷ്ട്ര മാധ്യമങ്ങൾ റിപ്പോർട്ട് ചെയ്യുന്നത്. വ്യാഴാഴ്‌ച വടക്ക് ഹമാ നഗരം പിടിച്ചെടുത്ത ശേഷം, വിമതർ പ്രധാന ക്രോസ്റോഡ് നഗരമായ ഹോംസിനെ ലക്ഷ്യമാക്കിയാണ് നീങ്ങുന്നത്. ഹമയിലെ രണ്ട് വടക്കുകിഴക്കൻ ജില്ലകൾ വിമതരുടെ നിയന്ത്രണത്തിലാണ്. സെൻട്രൽ ജയിൽ പിടിച്ചെടുത്ത് തടവുകാരെ മോചിപ്പിച്ചതായും വിമതർ അവകാശപ്പെട്ടിട്ടുണ്ട്.

   :://./303../176

  :25കാരിയായ ഇന്ത്യൻ യുവതിയുമായി പ്രണയ ബന്ധമെന്ന് ഭാര്യയുടെ ആരോപണം; ബക്കിങ് ഹാം സർവകലാശാല വിസിയെ സസ്പെൻഡ് ചെയ്തു",right
"ഡോ.കെ.എം.ചെറിയാന്‍ അന്തരിച്ചു.  |    . .. പ്രശസ്ത ഹൃദയശസ്ത്രക്രിയ വിദഗ്ധന്‍ കെ.എം. ചെറിയാൻ (82) അന്തരിച്ചു. ഇന്നലെ രാത്രി 11:50 ന് ബെംഗളൂരുവിൽ വച്ചാണ് അന്ത്യം. ഹൃദയ ശസ്ത്രക്രിയ രംഗത്തെ അതുല്യ പ്രതിഭയാണ് വിടവാങ്ങുന്നത്. ബെംഗളൂരുവിൽ സുഹൃത്തിന്റെ മകന്റെ വിവാഹച്ചടങ്ങിൽ പങ്കെടുക്കാൻ എത്തിയതായിരുന്നു അദ്ദേഹം. ദേഹാസ്വാസ്ഥ്യം അനുഭവപ്പെട്ടതിനെ തുടർന്ന് ആശുപ്രതിയിൽ പ്രവേശിപ്പിക്കുകയായിരുന്നു. രാജ്യത്തെ ആദ്യത്തെ കൊറോണറി ആർട്ടറി ബൈപാസ് ശസ്ത്രക്രിയ നടത്തിയ ഡോക്‌ടറാണ് ചെറിയാൻ.

ആദ്യത്തെ പീഡിയാട്രിക് ഹാർട്ട് ട്രാൻസ്‌പ്ലാന്റ്, ആദ്യത്തെ ലേസർ ഹാർട്ട് സർജറി എന്നിവ നടത്തിയതും അദ്ദേഹമാണ്. 1990 മുതൽ 1993 വരെ രാഷ്ട്രപതിയുടെ ഓണററി സർജനായിരുന്ന അദ്ദേഹത്തെ രാജ്യം 1991ൽ പത്മശ്രീ നൽകി ആദരിച്ചു. 1942ൽ കായംകുളത്ത് ജനിച്ച കെ.എം. ചെറിയാൻ, വെല്ലൂർ ക്രിസ്ത്യൻ മെഡിക്കൽ കോളജിൽ ലക്ചററായാണ് ഔദ്യോഗിക ജീവിതം തുടങ്ങിയത്. വേൾഡ് കോൺഗ്രസ് ഓഫ് തൊറാസിക് കാർഡിയാക് സർജൻ പ്രസിഡന്റാകുന്ന ആദ്യ ഇന്ത്യക്കാരനും അമേരിക്കൻ അസോസിയേഷൻ ഓഫ് തൊറാസിക് സർജറിയിലെ, ഇന്ത്യയിൽ നിന്നുള്ള ആദ്യ അംഗവുമായിരുന്നു.

ചെന്നൈയിലെ മദ്രാസ് മെഡിക്കൽ മിഷന്റെ സ്ഥാപക വൈസ് പ്രസിഡന്റും ഡയറക്‌ടറുമായിരുന്നു. ഇന്ത്യൻ അസോസിയേഷൻ ഓഫ് കാർഡിയാക് തൊറാസിക് സർജന്റെ സെക്രട്ടറിയും പ്രസിഡന്റും, പീഡിയാട്രിക് കാർഡിയാക് സൊസൈറ്റി ഓഫ് ഇന്ത്യ പ്രസിഡന്റ്, ലണ്ടനിലെ റോയൽ സൊസൈറ്റി ഓഫ് മെഡിസിൻ ഫെലോ, മലേഷ്യൻ അസോസിയേഷൻ ഫോർ തൊറാസിക് ആൻഡ് കാർഡിയോവാസ്കുലർ സർജറിയുടെ ഓണററി അംഗം എന്നീ നിലകളിൽ പ്രവർത്തിച്ചിട്ടുണ്ട്.  30 നാകും സംസ്കാരം എന്നാണ് വിവരം.",neutral
"കേരളത്തെ  അവഗണിക്കുന്നുവെന്നത് പതിവ് പല്ലവി,അത് തകർക്കും, മലക്കം മറിയേണ്ട കാര്യമില്ലെന്ന് ജോര്‍ജ് കുര്യന്‍ -      - ദില്ലി: കേരളത്തെ കേന്ദ്രസര്‍ക്കാര്‍ അവഗണിക്കുന്നുവെന്നത് പതിവ് പല്ലവിയാണെന്നും അത് തകർക്കുക തന്നെ ചെയ്യുമെന്നും കേന്ദ്രമന്ത്രി ജോര്‍ജ് കുര്യന്‍. തന്‍റെ  നിലപാടിൽ മാറ്റമില്ല. പിന്നാക്കാവസ്ഥയുണ്ടെങ്കിൽ ഫിനാൻസ് കമ്മീഷനെയാണ് സമീപിക്കേണ്ടത്. അതാണ് താൻ ഉദ്ദേശിച്ചത്. മലക്കം മറിയേണ്ട കാര്യമില്ലെന്നും കേന്ദ്രമന്ത്രി ജോര്‍ജ് കുര്യന്‍ ഏഷ്യാനെറ്റ് ന്യൂസിനോട് പറഞ്ഞു. ഏത് വികസന പ്രവർത്തനത്തിനാണ് കേരളം സ്വന്തം നിലക്ക് പണം കണ്ടെത്തുന്നത്? സാമ്പത്തിക, വിദ്യാഭ്യാസ മടക്കം മേഖലകൾ തകർന്നുവെന്ന് കേരളം സമ്മതിക്കണം. മറ്റ് സംസ്ഥാനങ്ങളേക്കാൾ പരിഗണന കേരളത്തിന് കേന്ദ്രം നൽകിയിട്ടുണ്ട്. മോദി ഉണർന്നു പ്രവർത്തിച്ചു. എന്നിട്ടും മോദിയെ തള്ളിപ്പറയുന്നു. കേരളത്തിന് ഒന്നും ചെയ്യുന്നില്ലെന്ന് എങ്ങനെ പറയാൻ കഴിയും? വിഴിഞ്ഞം അനങ്ങിയത് മോദി വന്നതിന് ശേഷം മാത്രമാണ്.

മോദി ചെയ്യുന്നതല്ലാതെ ഒരു വികസന പ്രവർത്തനവും കേരളത്തിൽ നടക്കുന്നില്ല. മോദിയെ കുറ്റം പറയണം. ക്രെഡിറ്റ് കൊടുക്കാൻ തയ്യാറല്ല. എല്ലാ പദ്ധതികൾക്കും മോദി പണം നൽകുന്നുണ്ട്. മോദി കൊടുക്കുന്നതല്ലാതെ എന്താണ് കേരളത്തിലുള്ളതെന്നും കേന്ദ്രമന്ത്രി ജോര്‍ജ് കുര്യന്‍ ചോദിച്ചു. ഫിനാൻസ് കമ്മീഷനോട് സത്യം പറയണം. സാമ്പത്തിക സ്ഥിതിയെ കുറിച്ച് തുറന്ന് പറയണം താനും ഒപ്പം നിൽക്കാം. മോദി സഹായിച്ചതുകൊണ്ട് കേരളം വ്യവസായ സൗഹൃദ സംസ്ഥാനങ്ങളിൽ  ഒന്നാമതെത്തി. കേരളത്തിന്‍റെ  കാപട്യം നിരന്തരം തുറന്ന് കാട്ടും പിച്ച ചട്ടിയുമായി ഇങ്ങോട് വരേണ്ട അര്‍ഹമായ വിഹിതം കേന്ദ്രം നൽകുമെന്നും കേന്ദ്രമന്ത്രി ജോര്‍ജ് കുര്യന്‍ വ്യക്തമാക്കി.",right
"Keralaവെഞ്ഞാറമൂട് കൂട്ടക്കൊല; അഫാനെ പൊലീസ് ഇന്ന് വീണ്ടും ചോദ്യം ചെയ്യും, മാതാവിന്‍റെ ആരോഗ്യനില തൃപ്തികരംഅഫാനെ കസ്റ്റഡിയിലെടുത്ത് വിശദമായി ചോദ്യം ചെയ്താലേ കൂട്ടക്കൊലപാതകത്തിന് പിന്നിലെ കാരണത്തെക്കുറിച്ച് കൂടുതൽ വ്യക്തത ലഭിക്കൂ തിരുവനന്തപുരം: വെഞ്ഞാറമൂട് കൂട്ടക്കൊലപാതകത്തിൽ ആശുപത്രിയിൽ കഴിയുന്ന പ്രതി അഫാനെ പൊലീസ് ഇന്ന് വീണ്ടും ചോദ്യം ചെയ്യും. അഫാന്‍റെ ആരോഗ്യനിലയിൽ പുരോഗതിയുണ്ടെങ്കിലും ഇന്നുകൂടി ആശുപത്രിയിൽ തുടരും. അഫാനെ കസ്റ്റഡിയിലെടുത്ത് വിശദമായി ചോദ്യം ചെയ്താലേ കൂട്ടക്കൊലപാതകത്തിന് പിന്നിലെ കാരണത്തെക്കുറിച്ച് കൂടുതൽ വ്യക്തത ലഭിക്കൂവെന്ന് പൊലീസ് വ്യക്തമാക്കി. പരിക്കേറ്റ് ഗോകുലം മെഡിക്കൽ കോളേജിൽ കഴിയുന്ന അഫാൻറെ ഉമ്മ ഷെമിയുടെ ആരോഗ്യ നില തൃപ്തികരമാണ്. ഷെമിയുടെ മൊഴിയെടുത്ത് സംഭവത്തിൽ കൂടുതൽ വ്യക്തത വരുത്താനാണ് പൊലീസ് ശ്രമിക്കുന്നത്.

തിങ്കളാഴ്ചയാണ് കേരളത്തെ നടുക്കിയ കൂട്ടക്കൊലപാതകം നടന്നത്. മണിക്കൂറുകളുടെ വ്യത്യാസത്തിലാണ് വെഞ്ഞാറമൂട്ടിലെ കൂട്ടക്കൊലപാതകങ്ങൾ നടന്നതെന്നാണ് പൊലീസ് പറയുന്നത്. തിങ്കളാഴ്ച രാവിലെ 11.30-ഓടെയാണ് മാതാവ് ഷെമിയെ ഷാൾ കഴുത്തിൽ ചുറ്റി തല ചുമരിലിടിച്ച് പ്രതി ആക്രമിച്ചത്. പിന്നീട് ഷെമിയെ റൂമിൽ പൂട്ടിയിട്ട് പ്രതി പാങ്ങോട്ടെ മുത്തശ്ശിയുടെ വീട്ടിലേക്ക് പോയി. അഫാൻ നേരത്തെ മുത്തശിയുടെ സ്വർണ മോതിരം പണയം വെച്ചിരുന്നു. കൂടുതൽ സ്വർണം പണയം വെയ്ക്കാൻ നൽകാത്തതോടെയാണ് മുത്തശ്ശിയെ തലയ്ക്കടിച്ച് കൊന്നതെന്നാണ് സൂചന.

കൂടുതൽ സ്വർണം നൽകാതെ വന്നതോടെ മുത്തശിയെ തലക്കടിച്ച് കൊലപ്പെടുത്തി. കൊലപാതകത്തിന് ശേഷം മുത്തശിയുടെ മാല കവർന്ന് വെഞ്ഞാറമൂട്ടിൽ പണയം വച്ചു. ഈ സമയം ചുള്ളാളത്തെ പിതാവിന്റെ സഹോദരൻ ലത്തീഫ്, അഫാനെ ഫോണിൽ വിളിച്ചിരുന്നു. തുടർന്നാണ് അവിടെ എത്തി ലത്തീഫിനെയും ഭാര്യ ഷാഹിദയെയും കൊല്ലുന്നത്. ഇവരും സാമ്പത്തികമായി അഫാനെ സഹായിച്ചിരുന്നില്ല. ചുള്ളാളത്തെ കൊലപാതകത്തിന് ശേഷം വീട്ടിലേക്ക് തിരിക്കുന്ന സമയത്ത് പെൺസുഹൃത്ത് ഫർസാനയോട് വീട്ടിൽ വന്ന് തന്റെ മുറിയിൽ ഇരിക്കാൻ അറിയിച്ചിരുന്നു. പിന്നാലെ സ്വന്തം വീട്ടിൽ മടങ്ങിയെത്തിയാണ് അഫാൻ പെൺസുഹൃത്തിനെ കൊലപ്പെടുത്തുന്നത്.

പിന്നീട് സഹോദരൻ സ്കൂളിൽ നിന്ന് വരും വരെ അഫാൻ കാത്തുനിന്നു. അതിന് ശേഷം സഹോദരനെ മന്തി വാങ്ങാൻ വിടുന്നു. ഇതിന് ശേഷമാണ് സഹോദരനെ കൊലപ്പെടുത്തുന്നത്. മന്തിയും ചിതറിയ 500 രൂപ നോട്ടുകളും അഫാൻ്റെ വീട്ടിൽ കിടപ്പുണ്ട്. സിറ്റൗട്ടിൽ വസ്ത്രങ്ങളും ചിതറി കിടപ്പുണ്ട്. കൊലപാതക ശേഷം കുളിച്ചുവെന്നും പ്രതിമൊഴി നൽകിയിട്ടുണ്ട്. പിന്നാലെയാണ് എലിവിഷം കഴിച്ച് പ്രതി പൊലീസ് സ്റ്റേഷനിലെത്തി ആറ് പേരെ കൊലപ്പെടുത്തിയെന്ന് വെളിപ്പെടുത്തുന്നത്.

അതിക്രൂരമായാണ് പ്രതി കൊലപാതകം നടത്തിയതെന്നാണ് പോസ്റ്റ്‌മോർട്ടം റിപ്പോർട്ട് വ്യക്തമാക്കുന്നത്. തലക്കേറ്റ അടിയാണ് അഞ്ചുപേരുടെയും മരണകാരണം. ചുറ്റിക കൊണ്ടാണ് തുടർച്ചയായി തലയിൽ അടിച്ചത്. അഞ്ചുപേരുടെയും തലയോട്ടി തകർന്നു. പെൺകുട്ടിയുടെയും അനുജന്റെയും തലയിൽ പലതവണ അടിച്ചു. പെൺകുട്ടിയുടെ നെഞ്ചിലും ചുറ്റികകൊണ്ട് അടിയേറ്റിട്ടുണ്ട്. എല്ലാവരുടെയും തലയിൽ നിരവധി ചതവുകളുണ്ടെന്നും പോസ്റ്റ്‌മോർട്ടം റിപ്പോർട്ടിൽ പറയുന്നു. പെൺകുട്ടിയെയും അനുജനെയും നിഷ്ഠൂരമായാണ് അഫാൻ കൊലപ്പെടുത്തിയത്.

Content Highlights: police will question Afan again today in venjaramoodu case",left
"പണപ്പെരുപ്പം, തൊഴിലില്ലായ്മ; കുടുംബ സമ്പാദ്യം കാലി രൂക്ഷമായ പണപ്പെരുപ്പം, തൊഴിലില്ലായ്മ എന്നിവ കാരണം രാജ്യത്തെ കുടുംബങ്ങളുടെ ചെലവ് കുതിച്ചുയരുന്നു. ഇതിന്റെ ഫലമായി കുടുംബ സമ്പാദ്യം ഗണ്യമായി ഇടിയുന്നതായും റിസര്‍വ് ബാങ്ക് ഓഫ് ഇന്ത്യ റിപ്പോര്‍ട്ട്.2022–23 ല്‍ രാജ്യത്തെ കുടുംബങ്ങളുടെ ധന നിക്ഷേപം മൊത്ത ആഭ്യന്തര ഉല്പാദനത്തിന്റെ (ജിഡിപി) 5.1 ശതമാനമായി ഇടിഞ്ഞതായും ആര്‍ബിഐ റിപ്പോര്‍ട്ടില്‍ പറയുന്നു. കഴിഞ്ഞ അഞ്ച് വര്‍ഷത്തിനിടയിലെ ഏറ്റവും കുറവ് സമ്പാദ്യമാണ് രാജ്യത്തെ കുടുംബങ്ങളില്‍ ഉള്ളതെന്നും റിപ്പോര്‍ട്ട് ചൂണ്ടിക്കാട്ടുന്നു.

ബാങ്കുകള്‍-മറ്റ് ധനകാര്യ സ്ഥാപനങ്ങളിലെ നിക്ഷേപം, ഓഹരി വിപണി, ഇന്‍ഷുറന്‍സ്, പെന്‍ഷന്‍ ഫണ്ട് അടക്കമുള്ള തുകയുടെ കണക്കും മോഡി ഭരണത്തില്‍ കൂപ്പുകുത്തി. ബാങ്കില്‍ നിന്നുള്ള വായ്പ തുകയുടെ തോത് കണക്കില്‍ ഉള്‍പ്പെടുത്തിയിട്ടില്ല. രാജ്യത്തെ കുടുംബങ്ങളുടെ സ്വത്തായി കണക്ക് കൂട്ടുന്ന കുടുംബ നിക്ഷേപം ഗണ്യമായി കുറയുന്നതിന് പ്രധാന കാരണം കുറഞ്ഞ വേതനം, രൂക്ഷമായ പണപ്പെരുപ്പം, വര്‍ധിച്ച തൊഴിലില്ലായ്മ നിരക്ക് എന്നിവയാണ്. പണപ്പെരുപ്പത്തിന് പുറമെ ഭക്ഷ്യവിലക്കയറ്റവും കുടുംബ ബജറ്റ് താളം തെറ്റുന്നതിന് ഇടവരുത്തി. ഇതോടൊപ്പം കുടുംബങ്ങളുടെ കടബാധ്യതയും ഗണ്യമായി വര്‍ധിച്ചു.വായ്പയെ ആശ്രയിച്ച് മുന്നോട്ട് പോകുന്ന കര്‍ഷകര്‍ അടക്കമുള്ള അടിസ്ഥാന വര്‍ഗം കുടുംബച്ചെലവ് താങ്ങാനാവാതെ വട്ടംകറങ്ങുമ്പോള്‍ അതിസമ്പന്നര്‍ അവരുടെ നിക്ഷേപം സ്വര്‍ണത്തിലും വെള്ളിയിലും ഭദ്രമാക്കുന്ന പ്രവണത ഏറി വരികയാണെന്നും ആര്‍ബിഐ പറയുന്നു. പാര്‍പ്പിട സമുച്ചയ നിര്‍മ്മാണത്തിനും കോടികള്‍ വിലയുള്ള ആഡംബര വാഹനങ്ങള്‍ സ്വന്തമാക്കുന്നതിനും നിര്‍ബാധം തുക ചെലവഴിക്കുന്നുണ്ട്.

2018 മുതല്‍ 23 വരെയുള്ള വര്‍ഷങ്ങളിലാണ് കുടുംബ ചെലവ് ഗണ്യമായി വര്‍ധിച്ചത്. 2020–21ല്‍ കോവിഡ് കാലത്ത് കുടുംബ ചെലവിന്റെ തോത് 31 ലക്ഷം കോടിയായി വര്‍ധിച്ചു. കോവിഡ് കാരണം വ്യാപക ലോക്ഡൗണ്‍ പ്രഖ്യാപിച്ചതോടെയാണ് ചെലവില്‍ ഗണ്യമായ കുതിച്ചുചാട്ടം ഉണ്ടായത്. 2022–23ല്‍ കുടുംബങ്ങളുടെ കടബാധ്യത 15.8 ലക്ഷം കോടിയായി ഉയര്‍ന്നു. ബാങ്കുകളില്‍ നിന്നുള്ള വായ്പാ തിരിച്ചടവാണ് കുടുംബങ്ങളുടെ മേല്‍ അശനിപാതമായത്. 77 ശതമാനം കുടുംബങ്ങളും വായ്പാ തിരിച്ചടവിന്റെ ഭാരം പേറുന്നവരാണെന്നാണ് ആര്‍ബിഐ പറയുന്നത്. ഭവന നിര്‍മ്മാണം, ഇന്‍ഷുറന്‍സ്, മറ്റ് ബാധ്യതകളും കുടുംബങ്ങളെ ചെലവ് ചുരുക്കലിലേക്ക് നയിച്ചു. പ്രോവിഡന്റ് ഫണ്ട് പെന്‍ഷന്‍, ലൈഫ് ഇന്‍ഷുറന്‍സ്, ബാങ്കിതര സ്ഥാപനങ്ങളില്‍ നിന്നുള്ള വായ്പ എന്നിവയും കുടുംബങ്ങളുടെ ബാധ്യതാ പട്ടികയില്‍ ഇടം പിടിച്ചു. സ്ഥാവര സ്വത്തുകളുടെ കണക്കില്‍ സ്വര്‍ണവും വെള്ളിയും വാങ്ങുന്നവരുടെ എണ്ണത്തില്‍ 2021 ‑22ല്‍ വര്‍ധന രേഖപ്പെടുത്തി. എന്നാല്‍ ഇത് ചെറിയ ശതമാനം സമ്പന്നരില്‍ മാത്രം ഒതുങ്ങി. 60,000 കോടി രൂപയുടെ നിക്ഷേപമാണ് ഈയിനത്തില്‍ മാത്രം ഉണ്ടായത്.

പണപ്പെരുപ്പം, വിലക്കയറ്റം, തൊഴിലില്ലായ്മ എന്നീ വിഷയങ്ങളില്‍ മൗനം പാലിക്കുന്ന മോഡി സര്‍ക്കാരിന്റെ നടപടി ജനജീവിതം കൂടുതല്‍ ദുരിത പൂര്‍ണമാക്കുമെന്നാണ് സാമ്പത്തിക വിദഗ്ധരുടെ അനുമാനം. ജിഡിപി വളര്‍ച്ചയും ലോക സാമ്പത്തിക ശക്തിയായി മാറുമെന്ന മോഡിയുടെ വാചകവും കടലാസില്‍ മാത്രമാണ്. ഇത്തരം പ്രശ്നങ്ങള്‍ പരിഹരിക്കാന്‍ മോഡിയുടെ ഗ്യാരന്റി മാത്രം മതിയാകില്ല, ക്രിയാത്മകമായ പ്രവര്‍ത്തനമാണ് വേണ്ടതെന്നും വിദഗ്ധര്‍ അഭിപ്രായപ്പെടുന്നു.

ഒമ്പത് ലക്ഷം കോടി നഷ്ടം

സ്ഥിതിവിവര പദ്ധതി നിര്‍വഹണ മന്ത്രാലയത്തിന്റെ ഏറ്റവും പുതിയ കണക്ക് പ്രകാരം 2022–23 വരെയുള്ള മൂന്ന് വർഷത്തിനുള്ളിൽ ഗാർഹിക സമ്പാദ്യം ഒമ്പത് ലക്ഷം കോടി രൂപ കുറഞ്ഞ് 14.16 ലക്ഷം കോടി രൂപയായി. 2020–21ൽ ഇന്ത്യന്‍ കുടുംബങ്ങളുടെ മൊത്തം സമ്പാദ്യം 23.29 ലക്ഷം കോടി രൂപയായിരുന്നു. ഇത് 2021–22ൽ 17.12 ലക്ഷം കോടി രൂപയായി കുറഞ്ഞു, 2022–23ൽ അത് അഞ്ച് വർഷത്തെ ഏറ്റവും താഴ്ന്ന നിരക്കായ 14.16 ലക്ഷം കോടി രൂപയായി കുറഞ്ഞു.2017–18ൽ 13.05 ലക്ഷം കോടി രൂപയായിരുന്നു മുമ്പത്തെ ഏറ്റവും കുറഞ്ഞ അറ്റ ​​സമ്പാദ്യം, 2018–19ൽ 14.92 ലക്ഷം കോടി രൂപയായും 2019–20ൽ 15.49 ലക്ഷം കോടി രൂപയായും വർധിച്ചുവെന്നും കണക്കുകള്‍ വ്യക്തമാക്കുന്നു.

Eng­lish Sum­ma­ry: infla­tion and unem­ploy­ment; Fam­i­ly sav­ings empty

You may also like this video",left
"; രാജ്യത്തിനെതിരെ പോരാടുമെന്ന പരാമര്‍ശം ; 'രാജ്യസുരക്ഷയ്ക്ക് ഭീഷണി', രാഹുലിനെതിരെ കേസെടുത്ത് അസം പോലീസ് -           - ദില്ലി:ഭരണകൂടത്തിനെതിരായി പോരാടുകയാണെന്ന രാഹുൽ ​ഗാന്ധിയുടെ പരാമർശത്തിനെതിരെ എഫ് ഐ ആർ രജിസ്റ്റർ ചെയ്തു. രാഹുലിന്റെ പരാമർശം രാജ്യസുരക്ഷയ്ക്ക് ഭീഷണിയാണെന്ന് പരാതിയിൽ പറയുന്നു. തെരഞ്ഞെടുപ്പുകളിൽ തുടർച്ചയായി പരാജയപ്പെടുന്നതിലുള്ള നിരാശയാണ് രാഹുൽ പങ്കുവയെക്കുന്നതെന്നും എന്നാൽ ഭരണകൂടത്തിനെതിരെയുള്ള യുദ്ധപ്രഖ്യാപനമാണിതെന്നും പരാതിയിലുണ്ട്.

അസമിലാണ് വിവാദ പരാമർശത്തിനെതിരെ എഫ് ഐ ആർ ഫയൽ ചെയ്തിരിക്കുന്നത്. മോന്‍ജിത് ചോട്യ എന്നയാളുടെ പരാതിയിലാണ് കേസ്. ഗുവാഹതിയിലുള്ള പാന്‍ ബസാര്‍ പൊലീസാണ് കേസെടുത്തിരിക്കുന്നത്. ഭാരതീയ ന്യായ സംഹിതയിലെ 152, 197(1) വകുപ്പുകളാണ് എഫ്ഐആറില്‍ ഉള്‍പ്പെടുത്തിയിരിക്കുന്നത്.

അനുവദനീയമായ അഭിപ്രായ സ്വാതന്ത്ര്യത്തിന്റെ പരിധി ലംഘിക്കുകയാണ്  രാഹുല്‍ ഗാന്ധിയെന്നും ദേശീയ സുരക്ഷയ്ക്ക് വരെ ഗുരുതരമായ ഭീഷണിയാണിതെന്നും പരാതിയില്‍ പറയുന്നുണ്ട്. കോണ്‍ഗ്രസിന്റെ പുതിയ ആസ്ഥാന മന്ദിരത്തിന്റെ ഉദ്ഘാടന വേദിയിലായിരുന്നു രാഹുലിന്റെ ഈ വിവാദ പരാമര്‍ശമുണ്ടായത്. ബിജെപിയും ആര്‍ എസ് എസും ചേര്‍ന്ന് രാജ്യത്തെ ഓരോന്നും പിടിച്ചെടുക്കുകയാണെന്നും, നിലവില്‍ കോണ്‍ഗ്രസിന് ബിജെപിയുമായും ആര്‍എസ്എസ്സുമായും ഇന്ത്യന്‍ ഭരണകൂടവുമായും പോരാടേണ്ടി വരുകയാണെന്നുമായിരുന്നു രാഹുല്‍ പറഞ്ഞത്.

ഇതിനിടെ, യുവാക്കളോടും തൊഴിലാളികളോടും വെള്ള ടീഷർട്ട് ധരിച്ചുള്ള പ്രചാരണത്തിന് ആഹ്വാനം നൽകി രാഹുൽ ഗാന്ധി. രാജ്യത്തെ യുവാക്കളും തൊഴിലാളികളും വെള്ള ടീഷർട്ട് ധരിച്ച് അസമത്വത്തിന് എതിരായ മുന്നേറ്റത്തിൽ പങ്കു ചേരണമെന്ന് രാഹുൽ ഗാന്ധി പറഞ്ഞു. സര്‍ക്കാര്‍ ചില വ്യവസായികളെ മാത്രം സഹായിക്കുന്നതിന് എതിരെ വെള്ള ടീഷർട്ട് ധരിച്ച് പ്രതിഷേധിക്കണം, പ്രചാരത്തിൽ പങ്കു ചേരാനായി വെബ്സൈറ്റും തയാറാക്കിയിട്ടുണ്ട്. പരമാവധി ആളുകൾ വെള്ള ടീഷർട്ട് ധരിച്ച് സഹകരിക്കണം എന്നും രാഹുൽ ഗാന്ധി അഭ്യര്‍ത്ഥിച്ചു.

മുഖ്യമന്ത്രി സ്ഥാനത്തിനായുള്ള പിടിവലി; കോണ്‍ഗ്രസ് നേതൃത്വത്തിനെതിരെ രാഷ്ട്രീയകാര്യ സമിതി യോഗത്തിൽ വിമര്‍ശനം

ഏഷ്യാനെറ്റ് ന്യൂസ് ലൈവ് യൂട്യൂബില്‍ കാണാം..",right
"'രാഹുലിന്റെ കാറിൽ കഞ്ചാവ് വെച്ചില്ലല്ലോ, ആശ്വാസത്തിലാണ് ‌ഞങ്ങൾ; നടന്നത് ഹീനമായ രാഷ്ട്രീയ നാടകം': സതീശൻ   -                - പാലക്കാട്: കേരള രാഷ്ട്രീയം ഇതുവരെ കാണാത്ത ഹീനമായ രാഷ്ട്രീയ നാടകമാണ് പാലക്കാട്ടെ ഹോട്ടലിൽ കണ്ടതെന്ന് പ്രതിപക്ഷ നേതാവ് വി.ഡി.സതീശൻ. കൊടകരയിൽ കുടുങ്ങിയ ബിജെപിയെ ബാലൻസ് ചെയ്യിക്കാൻ സിപിഎം തയ്യാറാക്കിയ തിരക്കഥയായിരുന്നു റെയ്ഡ്. പൊലീസ് കൈവശം വെക്കേണ്ട സിസിടിവി ദൃശ്യങ്ങൾ സിപിഎം മാധ്യമങ്ങൾക്ക് നൽകി. തെരഞ്ഞെടുപ്പ് കമ്മീഷൻ്റെ ഉദ്യോഗസ്ഥരില്ലാതെയാണോ പൊലീസ് റെയ്ഡിന് വരികയെന്ന് ചോദിച്ച സതീശൻ ഈ സംഭവത്തോടെ യുഡിഎഫിൻ്റെ ഭൂരിപക്ഷം കൂടുമെന്നും ഏഷ്യാനെറ്റ് ന്യൂസിനോട് പറഞ്ഞു.

രാഹുലിന്റെ വണ്ടിയിൽ കഞ്ചാവ് കൊണ്ട് വച്ച് പിടിപ്പിച്ചില്ലല്ലോ എന്ന ആശ്വാസത്തിലാണ് ഞങ്ങൾ. സിപിഎമ്മിൻ്റെ അടിമക്കൂട്ടമായ പൊലീസ് ഉദ്യോഗസ്ഥർ ചെവിയിൽ നുള്ളിക്കോളു. കേരള രാഷ്ട്രീയം ഇതുവരെ കാണാത്ത ഹീനമായ രാഷ്ട്രീയ നാടകമാണ് ഇന്നലെ കണ്ടത്. പൊലീസ് കൈവശം വെക്കേണ്ട സി സി ടിവി ദൃശ്യങ്ങൾ ആദ്യം എടുത്ത് മാധ്യമങ്ങൾക്ക് നൽകിയത് സിപിഎമ്മാണ്. താനിതെല്ലാം ആദ്യം കണ്ടുവെന്ന് പറയുന്ന സി പി എം ജില്ലാ സെക്രട്ടറി പാലക്കാട് എസ്പിയാണോ എന്നും സതീശൻ ചോദിച്ചു.

റെയ്ഡിന് പിന്നിൽ ബിജെപി-സിപിഎം ഒത്തുകളി'; ബാ​ഗിൽ പണമെന്ന് പറയുന്നത് എന്തടിസ്ഥാനത്തിലെന്ന് സതീശൻ

കൊടകരയിൽ കുടുങ്ങിയ ബി ജെ പി യെ ബാലൻസ് ചെയ്യിക്കാൻ സി പി എം തയ്യാറാക്കിയ തിരക്കഥയാണ് ഹോട്ടലിൽ നടന്ന റെയ്ഡ്. ട്രോളിയിൽ അല്ലാതെ തക്കാളിപ്പെട്ടിയിലാണോ സിപിഎം നേതാക്കൾ വസ്ത്രങ്ങൾ കൊണ്ടുവരുന്നത്?  മാധ്യമ പ്രവർത്തകരും സി പി എം നേതാക്കളും താമസിക്കുന്ന ഹോട്ടലിൽ പണം വിതരണത്തിന് എത്തിക്കുമോ? ബിജെപി-സിപിഎം പ്രവർത്തകരെയും കൈരളി ചാനലിനെയും എത്തിച്ചാണോ പൊലീസ് റെയ്ഡ് നടത്തേണ്ടതെന്നും സതീശൻ ചോദിച്ചു.

ട്രോളി ബാഗിൽ ദുരൂഹതയില്ലെന്ന് പൊലീസ് പ്രാഥമിക നിഗമനം; സിപിഎം പരാതിയിൽ കേസില്ല, നിയമോപദേശത്തിന് ശേഷം തുടർനടപടി",right
"Keralaതനിക്ക് ശേഷം ആരും വേണ്ടെന്ന് മർക്കട മുഷ്ടി ചുരുട്ടിയ നേതാവിന് സമർപ്പിക്കുന്നു; ജി സുധാകരന് പരിഹാസംഎം ശിവപ്രസാദ് എസ്എഫ്ഐയുടെ പുതിയ സംസ്ഥാന പ്രസിഡന്റായതിന് പിന്നാലെയാണ് എ എ അക്ഷയ് ജി സുധാകരനെ പരിഹസിച്ചത് ആലപ്പുഴ: മുതിർന്ന സിപിഐഎം നേതാവ് ജി സുധാകരനെ പരിഹസിച്ച് എസ്എഫ്ഐ നേതാവ് എ എ അക്ഷയ്. ഈ മണ്ണിൽ ഇനിയും ആനേകായിരങ്ങൾ പുതിയ നേതൃത്വമായി ജനിക്കും, ഇത് തനിക്ക് ശേഷം ആരും വേണ്ട എന്ന് മർക്കട മുഷ്ടി ചുരുട്ടിയ നേതാവിന് മുമ്പിൽ സമർപ്പിക്കുന്നുവെന്നായിരുന്നു ഫേസ്ബുക്ക് പോസ്റ്റ്.

എം ശിവപ്രസാദ് എസ്എഫ്ഐയുടെ പുതിയ സംസ്ഥാന പ്രസിഡന്റായതിന് പിന്നാലെയാണ് എ എ അക്ഷയ് ജി സുധാകരനെ പരിഹസിച്ചത്. എസ്എഫ്ഐയുടെ ആ​ദ്യ സംസ്ഥാന പ്രസിഡന്റായിരുന്നു ജി സുധാകരൻ. ജി സുധാകരന് ശേഷം ആദ്യമായാണ് ആലപ്പുഴയിൽ നിന്നും ഒരാൾ സംസ്ഥാന പ്രസിഡന്റ് ആകുന്നത്. ഫേസ്ബുക്ക് കുറിപ്പിലൂടെയായിരുന്നു എസ്എഫ്ഐ നേതാവിന്റെ പരിഹാസം.

കഴിഞ്ഞ ദിവസമാണ് എസ്എഫ്‌ഐയുടെ പുതിയ സംസ്ഥാന പ്രസിഡന്റായി എം ശിവപ്രസാദിനെയും സെക്രട്ടറിയായി പി എസ് സഞ്ജീവിനെയും തിരഞ്ഞെടുത്തത്. പി എം ആർഷോയ്ക്കും കെ അനുശ്രീക്കും പകരമാണ് പുതിയ നേതൃത്വം. തിരുവനന്തപുരത്ത് നടക്കുന്ന സംസ്ഥാന സമ്മേളനത്തിന്റെ അവസാന ദിവസമാണ് ഇവരെ തിരഞ്ഞെടുത്തത്. സംഘടനയുടെ ആലപ്പുഴ ജില്ലാ സെക്രട്ടറിയാണ് എം ശിവപ്രസാദ്. പി എസ് സഞ്ജീവ് കണ്ണൂർ ജില്ലാ സെക്രട്ടറിയാണ്.

Content Highlights: SFI Leader AA Akshay Mocking G Sudhakaran",left
"ജമാഅത്തെ ഇസ്ലാമിയുടെ വടിയും ആർഎസ്എസിന്റെ അടിയും വഖഫ് നിയമ ഭേദഗതിക്കെതിരെ ജമാഅത്തെ ഇസ്ലാമിയുടെ യുവജന — വിദ്യാർത്ഥി വിഭാഗങ്ങളായ സോളിഡാരിറ്റിയും എസ്ഐഒയും കാലിക്കറ്റ് എയർപോർട്ടിലേക്ക് നടത്തിയ മാർച്ചിൽ വിളിച്ച മുദ്രാവാക്യങ്ങളും ഉയർത്തിയ പ്ലക്കാർഡുകളിലെ ചിത്രങ്ങളും പുതിയ ചില ചർച്ചകൾക്ക് വഴിവച്ചിരിക്കുകയാണ്. 1928ൽ ഈജിപ്തിൽ സ്ഥാപിക്കപ്പെട്ട മുസ്ലിം ബ്രദർഹുഡ് നേതാക്കളായ ഇമാം ഹസനുൽ ബന്ന, സെയ്ദ് ഖുതുബ് (1966ൽ തൂക്കിലേറ്റപ്പെട്ട തീവ്ര ഇസ്ലാമിക നേതാവ്), ഹമാസ് നേതാവ് അഹമ്മദ് യാസിൻ, യഹ്യാ സിൻവാർ എന്നിവരുടെ ചിത്രങ്ങളാണ് ഇവർ പ്ലക്കാർഡുകളിലാക്കി ഉയർത്തിയത്.ആർഎസ്എസ്‌ നിയന്ത്രണത്തിലുള്ള കേന്ദ്ര സര്‍ക്കാര്‍ മുസ്ലിം സമൂഹത്തെ അപരവൽക്കരിക്കുക എന്ന ലക്ഷ്യത്തോടെ കൊണ്ടുവന്ന പുതിയ വഖഫ് നിയമത്തിനെതിരെ മലപ്പുറം ജില്ലയിൽ സ്ഥിതി ചെയ്യുന്ന കോഴിക്കോട് എയർപോർട്ടിലേക്ക് മുന്നേ പ്രഖ്യാപിച്ച് നടത്തിയ പ്രതിഷേധ മാർച്ചിൽ എന്തിനായിരിക്കും ജമാഅത്തെ ഇസ്ലാമി ഈ നേതാക്കളുടെ ഫോട്ടോ ഉയർത്തിയിട്ടുണ്ടാവുക? ഈജിപ്ത് സർക്കാർ നിരോധിച്ച സംഘടനയാണ് മുസ്ലിം ബ്രദർ ഹുഡ്. സൗദി അറേബ്യ, യുഎഇ ഉൾപ്പെടെയുള്ള അറേബ്യൻ രാജ്യങ്ങളും ബ്രദർ ഹുഡിനെ കരിമ്പട്ടികയിൽ ഉൾപ്പെടുത്തി നിരോധിച്ചിട്ടുണ്ട്. ലോകരാജ്യങ്ങൾ തീവ്ര സ്വഭാവമുള്ളവ എന്ന നിലയിൽ നിരോധിച്ച സംഘടനാ നേതാക്കളുടെ ചിത്രം പിടിച്ച് നടത്തിയ സമരത്തിലുടനീളം ഇടതുപക്ഷത്തെയും കേരള പൊലീസിനെയും ചീത്തവിളിക്കുന്നുമുണ്ടായിരുന്നു. യുപി പൊലീസും കേരള പൊലീസും ഒന്നാണ് എന്ന നിലയിലാണ് പ്രസംഗിച്ചവർ മുഴുവൻ ആക്ഷേപിച്ചത്. സമരം ആകെ നിരീക്ഷിച്ചാൽ വഖഫ് നിയമം കൊണ്ടുവന്നത് ഇടതുപക്ഷ സര്‍ക്കാരാണ് എന്ന് തോന്നിപ്പോകും. യഥാർത്ഥത്തിൽ ആർക്കെതിരെയായിരുന്നു കരിപ്പൂർ സമരം? കേന്ദ്രസർക്കാരിനെതിരെയോ അതോ ഇടതുപക്ഷത്തിനെതിരെയോ?

സ്വത്വവാദം സമരങ്ങളിൽ തിരുകിക്കയറ്റി ആർഎസ്എസ് വിരുദ്ധ സമരങ്ങളെ ഒറ്റുകൊടുക്കുന്നതും ഒറ്റപ്പെടുത്താൻ ആർഎസ്എസിന് അവസരം നൽകുന്നതും ജമാഅത്തെ ഇസ്ലാമി പതിവാക്കുകയാണ്. രാജ്യത്താകമാനം ആർഎസ്എസ് എന്തുചെയ്യുന്നുവോ അതിനെക്കാൾ ഭംഗിയായി തങ്ങൾക്കത് സാധിക്കുമെന്ന് തെളിയിക്കുകയാണ് ജമാഅത്തെ ഇസ്ലാമി. ആർഎസ്എസിനെതിരായ പോരാട്ടം മതേതരചേരി ഒരുമിച്ചുനിന്ന് നടത്തേണ്ടതാണ് എന്ന പൊതുധാരണയ്ക്ക് ജമാഅത്തെ ഇസ്ലാമി തുരങ്കം വയ്ക്കുകയാണ്. ഇടതുപക്ഷ വിരുദ്ധതയുടെ ചേരുവ പാകത്തിന് ചേർത്ത് സമരാഭാസം നടത്തി പൊളിറ്റിക്കൽ ഇസ്ലാമിന്റെ ഇന്ത്യയിലെ ശക്തരായ വക്താക്കളായ ജമാഅത്തെ ഇസ്ലാമി, തങ്ങൾ ആർഎസ്എസിന്റെ മറുപുറമാണെന്ന് ഒരിക്കൽക്കൂടി തെളിയിക്കുകയാണ്.മുസ്ലിം സമുദായത്തെയാകെ മുൾമുനയിൽ നിർത്താൻ ആർഎസ്എസ് ആയുധങ്ങൾ തിരയുന്നതിനിടയിലാണ് ഈ സംഭവം. സന്ദിഗ്ധ ഘട്ടത്തില്‍ സമുദായത്തിന് ജമാഅത്തെ ഇസ്ലാമിയുടെ വക സംഭാവന. വഖഫ് നിയമത്തിനെതിരായി നടക്കുന്ന എല്ലാ പ്രക്ഷോഭങ്ങൾക്കും തടയിടാൻ ആർഎസ്എസിനെ സഹായിക്കുകയായിരുന്നു നിരോധിത നേതാക്കളുടെ ചിത്രങ്ങൾ ഉപയോഗിച്ചതിലൂടെ സോളിഡാരിറ്റി ചെയ്തത്. ഉത്തരേന്ത്യയിലെങ്ങും പ്രക്ഷോഭങ്ങളെ അടിച്ചമർത്താൻ ഈ സമരവും അതിലുയർത്തിയ ചിത്രങ്ങളും ഉപയോഗിക്കുമെന്ന കാര്യത്തിൽ സംശയമില്ല.

ആർഎസ്എസിനെതിരായ പോരാട്ടം മുസ്ലിങ്ങൾ മാത്രം നടത്തിയാൽ മതിയെന്നത് ജമാഅത്തെ ഇസ്ലാമിയുടെ അജണ്ടയാണ്. മതേതര ചേരിയെ ഒരുമിപ്പിക്കുന്നതിന് പകരം തീവ്രവൈകാരികതയുണ്ടാക്കി വിഷയത്തെ ‘തീവ്രവാദ’മാക്കാനാണ് അവർ ശ്രമിച്ചത്. അപകടരമായ ഈ രാഷ്ട്രീയത്തെ ഒരിക്കലും പൊതുസമൂഹത്തിന് അംഗീകരിക്കുക സാധ്യമല്ല. മുസ്ലിങ്ങളുടെമേൽ തീവ്രവാദത്തിന്റെ ചാപ്പ കുത്തുന്ന ആർഎസ്എസിന് ഏറ്റവും വലിയ ആയുധവും ഊർജവുമാണ് ‘ഇസ്ലാമിക ബുദ്ധികേന്ദ്രങ്ങൾ’ എന്ന് അവകാശപ്പെടുന്നവരിൽ നിന്ന് ഉണ്ടായിരിക്കുന്നത്. മുസ്ലിം വിഷയങ്ങളിൽ മുസ്ലിങ്ങൾ ഒറ്റയ്ക്ക് മതിയെന്ന സമീപനമാണ് എല്ലാകാലത്തും ജമാഅത്തെ ഇസ്ലാമി സ്വീകരിച്ചിട്ടുള്ളത്. പൗരത്വ ഭേദഗതി നിയമത്തിനെതിരായ സമരത്തിലും സ്വത്വവാദം ഉയർത്തി ഇതേ കുതന്ത്രം ഇവര്‍ പയറ്റിയിരുന്നു.സമുദായത്തെയും സമൂഹത്തെയും ഏറ്റവും നികൃഷ്ടമായവിധം ഒറ്റപ്പെടുത്തുകയാണ് ഇക്കൂട്ടരുടെ ലക്ഷ്യം. അത് പൊളിറ്റിക്കൽ ഇസ്ലാമിന്റെ രീതിയാണ്. ഇടതുപക്ഷം മുസ്ലിം വിഷയങ്ങളിൽ സമരവും നിലപാടുകളും പ്രഖ്യാപിക്കുമ്പോൾ ജമാഅത്തെ ഇസ്ലാമി അസ്വസ്ഥരാകുന്നതും പതിവാണ്. എന്തായാലും ഒരു കാര്യം ഉറപ്പിച്ചു പറയാം, ബ്രദർഹുഡ് നേതാക്കളുടെ ചിത്രങ്ങൾ പ്രദർശിച്ച് പ്രകടനം നടത്തിയാൽ തീരുന്നതല്ല ഇന്ത്യയിലെ ന്യൂനപക്ഷങ്ങൾ നേരിടുന്ന പ്രശ്നങ്ങൾ എന്ന് സാമാന്യ ജനത്തിന് ബോധ്യമുണ്ട്. അത് ന്യൂനപക്ഷങ്ങൾക്കെതിരായുള്ള ആക്രമണത്തിന്റെ ആഴം കൂട്ടാൻ മാത്രം ഉപകരിക്കുന്നതാണ്. അതുകൊണ്ട്, മലപ്പുറം ജില്ലയിലെ വിമാനത്താവളത്തിലേക്ക് നടത്തിയ സമരത്തിന്റെ പ്രത്യാഘാതം അത്ര ചെറുതായിരിക്കാൻ വഴിയില്ല. ജമാഅത്തെ ഇസ്ലാമി ഉദ്ദേശിച്ചിടത്ത് കാര്യങ്ങളെത്തില്ല എന്നുമാത്രമല്ല അത് ആർഎസ്എസ് വിരുദ്ധ പോരാട്ടത്തെ പ്രതിരോധത്തിലാക്കുക കൂടി ചെയ്യുകയാണ്.വഖഫ് നിയത്തിനെതിരായ സമരങ്ങളെ അടിച്ചമർത്താൻ ജമാഅത്തെ ഇസ്ലാമി ആർഎസ്എസിന് നൽകിയ വടിയാണ് കരിപ്പൂർ സമരം എന്നതിൽ ഒരു തർക്കവുമില്ല. ജമാഅത്തെ ഇസ്ലാമി മുസ്ലിം ബ്രദർ ഹുഡ് നേതാക്കളുടെ ചിത്രങ്ങൾ ഉയർത്തുന്ന അപകടം ചർച്ച ചെയ്യുമ്പോൾ തന്നെയാണ് കൊല്ലത്തെ പുതിയ കാവ് ക്ഷേത്രോത്സവത്തിന്റെ കുടമാറ്റത്തിൽ ആർഎസ്എസ് നേതാവ് ഹെഗ്ഡേവാറിന്റെ ചിത്രമുയരുന്നതും പാലക്കാട് നഗരസഭയിലെ ബഡ്സ് സ്കൂളിന് ഹെഗ്ഡേവാറിന്റെ പേര് നൽകാൻ ശ്രമിക്കുന്നതും. തീവ്രതയുടെ പരസ്പര പൂരകങ്ങളായ ആർഎസ്എസും ജമാഅത്തെ ഇസ്ലാമിയും പങ്കുവയ്ക്കാൻ ശ്രമിക്കുന്ന അപകടത്തെ മതേതര കേരളം ചെറുത്തു തോല്പിക്കുക തന്നെ ചെയ്യും.",left
"ബജറ്റ്: പാലങ്ങള്‍ക്കും, റോഡുകള്‍ക്കുമായി 3061 കോടി ഗതാഗതം ഏറ്റവും വേഗത്തിലും എളുപ്പത്തിലുമാക്കാനും നഗരങ്ങളുടെ മുഖച്ഛായ മാറ്റാനുമുള്ള പദ്ധതികളാണ് ഇത്തവണത്തെ സംസ്ഥാന ബജറ്റിലുള്ളതെന്ന് ധനമന്ത്രി കെ.എന്‍ ബാലഗോപാല്‍. കൊച്ചി മെട്രോയുടെ വികസനം തുടരുന്നതിനൊപ്പം തിരുവനന്തപുരം മെട്രോയുടെ പ്രാരംഭ പ്രവര്‍ത്തനങ്ങള്‍ ആരംഭിക്കുമെന്നും ധനമന്ത്രി അറിയിച്ചു. കോഴിക്കോടും മെട്രോ പരിഗണനയിലുണ്ട്.

കേരളത്തില്‍ അതിവേഗ റെയില്‍പാതയ്ക്കായുള്ള ശ്രമം തുടരുമെന്നും മന്ത്രി അറിയിച്ചു. കോഴിക്കോട്, കൊച്ചി, തിരുവനന്തപുരം നഗരങ്ങളുടെ വികസനത്തിന് മെട്രോപൊളിറ്റന്‍ പ്ലാന്‍ തന്നെ തയ്യാറാക്കിയിട്ടുണ്ട്. പൊതുമരാമത്ത് പാലങ്ങള്‍ക്കും റോഡുകള്‍ക്കുമായി 3061 കോടി രൂപയാണ് അനുവദിച്ചത്. തീരദേശപാതയും യാഥാര്‍ഥ്യമാക്കാനുള്ള ശ്രമത്തിലാണ് സര്‍ക്കാര്‍.

ഇതിനായി ഓരോ 25 കിലോമീറ്ററിനും ഭൂമി ഏറ്റെടുക്കും. ലാന്‍ഡ് പൂളിങ്ങിലൂടെയാണ് സ്ഥലം കണ്ടെത്തുക. ഇതിനൊപ്പം ഉള്‍നാടന്‍ ജലഗതാഗതത്തിന് 500 കോടി രൂപയും പ്രധാനമന്ത്രി റോഡ് പദ്ധതിക്ക് 80 കോടി രൂപയും അനുവദിച്ചിട്ടുണ്ട്. ആറു വരി ദേശീയപാത നിര്‍മാണം ഉടന്‍ പൂര്‍ത്തിയാക്കും. ഈ വര്‍ഷം അവസാനം പദ്ധതി യാഥാര്‍ഥ്യമാകുമെന്ന് മന്ത്രി അറിയിച്ചു. ദേശീയപാതാ വികസനം യാഥാര്‍ഥ്യമായെന്നും മന്ത്രി ചൂണ്ടിക്കാട്ടി. സര്‍ക്കാരിന് പുതിയ വാഹനങ്ങള്‍ വാങ്ങാന്‍ 100 കോടിയും ബജറ്റില്‍ അനുവദിച്ചു. കാലാവധി കഴിഞ്ഞ വാഹനങ്ങള്‍ മാറ്റുമെന്നും മന്ത്രി അറിയിച്ചു.",left
"അലഹബാദ് ഹൈക്കോടതിജഡ്ജിയുടെ വിദ്വേഷപ്രസംഗത്തില്‍ നടപടി,സുപ്രീംകോടതികൊളീജിയത്തിനു മുന്നില്‍ ഹാജരാകാന്‍ നിര്‍ദേശം -  ,     - ദില്ലി:വിദ്വേഷ പ്രസംഗത്തിന്‍റെ പേരില്‍ അലഹബാദ് ഹൈക്കോടതി ജഡ്ജി ശേഖർ കുമാർ യാദവിനെ സുപ്രീം കോടതി കൊളീജിയം വിളിച്ച് വരുത്തും. ഡിസംബർ 17 ന് സുപ്രീം കോടതി ചീഫ് ജസ്റ്റിസ് സഞ്ജീവ് ഖന്ന അധ്യക്ഷനായ കൊളീജിയത്തിന് മുന്നിൽ നേരിട്ട് ഹാജരാകാനാണ് നിർദേശം. ഏകീകൃതസിവിൽ കോഡിന് അനൂകൂലമായി വിശ്വഹിന്ദു പരിഷത്ത് സംഘടിപ്പിച്ച പരിപാടിയിൽ ജഡ്ജി പങ്കെടുത്ത് വലിയ വിവാദമായിരുന്നു.

പരിപാടിയിൽ ജഡ്ജി നടത്തിയ പരാമർശങ്ങൾക്കെതിരെ കടുത്ത പ്രതിഷേധം ഉയര്‍ന്നിരുന്നു. ഏകീതൃത സിവിൽ കോഡ്, ബഹുഭാര്യത്വം ഉൾപ്പെടെ വിഷയങ്ങളിലെ പ്രസ്താവനയാണ് വിവാദമായത്. ഒരു സമുദായം കുട്ടികളെ അഹിംസയും കാരുണ്യവും സഹിഷ്ണുതയും പഠിപ്പിക്കുമ്പോള്‍ മറ്റൊരു സമുദായം കുട്ടികളുടെ മുന്നിലിട്ട് മൃഗങ്ങളെ കശാപ്പ് ചെയ്യുകയാണെന്നും ജഡ്ജി തന്‍റെ  പ്രസംഗത്തിൽ പറഞ്ഞിരുന്നു.",right
"2            നവീൻ ബാബുവിന്റെ അവസാന മെസേജ് പുലര്‍ച്ചെ 4.58ന്, 2 പേർക്ക്; സന്ദേശത്തിൽ ഭാര്യയുടെയും മകളുടെയും ഫോൺ നമ്പ‍റുകൾ -        2          - കണ്ണൂര്‍: എഡിഎം നവീൻ ബാബു അവസാനം സന്ദേശം അയച്ചത് കണ്ണൂര്‍ കളക്ട്രേറ്റിലെ രണ്ട് ഉദ്യോഗസ്ഥർക്ക്. ഭാര്യയുടെയും മകളുടെയും ഫോൺ നമ്പറുകളാണ് നവീൻ ബാബു കണ്ണൂർ കളക്ടറേറ്റിലെ രണ്ട് ഉദ്യോഗസ്ഥർക്ക് അയച്ച സന്ദേശത്തിലുണ്ടായിരുന്നത്. ചൊവ്വാഴ്ച പുലർച്ചെ 4.58 നാണ് ഫോണിൽ നിന്നും സന്ദേശം അയച്ചത്. എന്നാൽ ഏറെ വൈകിയാണ് ഉദ്യോഗസ്ഥ‍ര്‍ ഈ മെസേജ് കണ്ടത്. അപ്പോഴേക്കും നവീൻ ബാബുവിന്റെ മരണവിവരവും പുറത്ത് വന്നിരുന്നു.  പോസ്റ്റ്മോര്‍ട്ടം റിപ്പോർട്ടിലെ വിവരമനുസരിച്ച് 4.30 നും 5.30 നും ഇടയിലാണ് നവീൻ ബാബുവിന്റെ മരണം നടന്നത്. ഈ സമയത്താകും ഭാര്യയുടേയും മകളുടേയും ഫോൺ നമ്പറുകൾ അയച്ച് നൽകിയത്.

എഡിഎം നവീൻ ബാബു പെട്രോൾ പമ്പിന് എൻഒസി നൽകിയത് നിയമപരമായി; ലാൻഡ് റവന്യൂ ജോയിന്‍റ് കമ്മീഷണറുടെ കണ്ടെത്തൽ

കണ്ണൂർ എഡിഎമായിരുന്ന നവീൻ ബാബു ജീവനൊടുക്കിയിട്ട് ഇന്നേക്ക് ഒരാഴ്ച തികയുകയാണ്. കഴി‌ഞ്ഞ ചൊവ്വാഴ്ച പുല‍ര്‍ച്ചെയാണ് നവീൻ ബാബുവിന്റെ മരണവിവരം പുറത്തറിഞ്ഞത്. സംഭവത്തിൽ ആത്മഹത്യാപ്രേരണക്കുറ്റം ചുമത്തി പ്രതി ചേർത്ത ജില്ലാ പഞ്ചായത്ത്‌ മുൻ അധ്യക്ഷ പി പി ദിവ്യയെ ഇതുവരെ പൊലീസ് ചോദ്യം ചെയ്തിട്ടില്ല. മുൻ‌കൂർ ജാമ്യഹർജിയിലെ വാദം വ്യാഴാഴ്ചയിലേക്ക് മാറ്റിയതോടെ അതുവരെ നടപടി ഉണ്ടാകില്ലെന്നാണ് വിവരം. അതേസമയം പരിയാരം ഗവ മെഡിക്കൽ കോളേജിൽ ജീവനക്കാരനായിരിക്കെ ടി.വി.പ്രശാന്ത് പെട്രോൾ പമ്പിന് അപേക്ഷ നൽകിയതിൽ ചട്ടലംഘനമുണ്ടോ എന്ന് പരിശോധിക്കാൻ ആരോഗ്യവകുപ്പ് ഉന്നത ഉദ്യോഗസ്ഥർ ഇന്നെത്തും.

പി പി ദിവ്യയെ സംരക്ഷിക്കില്ലെന്ന് മുഖ്യമന്ത്രി; ഉടന്‍ അന്വേഷണം പൂർത്തിയാക്കും, കർശന നടപടിയെന്നും ഉറപ്പ്",right
"അമേരിക്കയില്‍നിന്ന് നാടുകടത്തിയത് 205 ഇന്ത്യക്കാരെ; വിമാനം പുറപ്പെട്ടത് ടെക്‌സസില്‍ നിന്ന് ന്യൂഡല്‍ഹി:""ചരിത്രത്തില്‍ ആദ്യമായി ഞങ്ങള്‍ അനധികൃത കുടിയേറ്റക്കാരെ തിരഞ്ഞ് കണ്ടുപിടിക്കുകയും അവര്‍ എവിടെ നിന്നുവന്നോ അവിടേക്ക് പറഞ്ഞയയ്ക്കുകയും ചെയ്യുകയാണ്."" കുടിയേറ്റക്കാരെ നാടുകടത്തുന്ന അമേരിക്കയുടെ ദൗത്യത്തെ പ്രസിഡന്റ് ഡൊണാള്‍ഡ് ട്രംപ് വിശേഷിപ്പിച്ചത് അങ്ങനെയാണ്. അമേരിക്കയുടെ പുതിയ ഭരണാധികാരി പ്രഖ്യാപിച്ച ഈ ചരിത്രദൗത്യം ഇന്ത്യയില്‍ നിന്നുള്ള ആയിരക്കണക്കിന് കുടിയേറ്റക്കാരെയും ബാധിച്ചിരിക്കുകയാണ്.

അമേരിക്കയില്‍ നിന്നുള്ള നാടുകടത്തലിന്റെ ഒന്നാം ഘട്ടമായി 205 പേരടങ്ങുന്ന ഇന്ത്യന്‍ സംഘത്തെ അമേരിക്കയില്‍നിന്ന് അയച്ചതായാണ് റിപ്പോര്‍ട്ട്. അമേരിക്കന്‍ സൈനിക വിമാനമായ സി-17 എയര്‍ക്രാഫ്റ്റിലാണ് ഇന്ത്യയില്‍ നിന്നുള്ള കുടിയേറ്റക്കാരെ അയച്ചത്. എന്നാല്‍, കുടിയേറ്റക്കാരെ വഹിച്ചുള്ള വിമാനം ഇതുവരെയും ഇന്ത്യയില്‍ എത്തിയിട്ടില്ല.

ഇന്ത്യന്‍ സമയം പുലര്‍ച്ചെ മൂന്ന് മണിക്ക് ടെക്‌സസിലെ സാന്‍ ആന്റോണിയോ വിമാനത്താവളത്തില്‍ നിന്നാണ് വിമാനം ടേക്ക് ഓഫ് ചെയ്തത്. വിമാനത്തിലെ യാത്രക്കാര്‍ മുഴുവന്‍ ഇന്ത്യക്കാരാണെന്ന് സ്ഥിരീകരിച്ചിട്ടുണ്ടെന്നും വിവരമുണ്ട്. അനധികൃത കുടിയേറ്റക്കാരെ കയറ്റി തിരിച്ചയക്കുന്നതില്‍ അമേരിക്കയിൽനിന്ന് ഏറ്റവും അകലെയുള്ള രാജ്യമാണ് ഇന്ത്യ. അമേരിക്കയിലെ വിവിധ വിമാനത്താവളങ്ങളില്‍ നിന്നായി പല രാജ്യങ്ങളില്‍ നിന്നെത്തിയ അയ്യായിരത്തോളം അനധികൃത കുടിയേറ്റക്കാരെ ഇതിനകം തിരിച്ചയച്ചതായാണ് വിവരം.

അനധികൃത കുടിയേറ്റക്കാരെ അടിയന്തരമായി നാടുകടത്തുന്നതിനായി കഴിഞ്ഞ ആഴ്ചയാണ് ഡൊണാള്‍ഡ് ട്രംപ് സൈനിക വിമാനങ്ങള്‍ ഉപയോഗിച്ചു തുടങ്ങിയത്‌. ലാറ്റിന്‍ അമേരിക്കന്‍ രാജ്യങ്ങളിലേക്ക് ഇതിനകം ആറ് വിമാനങ്ങളാണ് അനധികൃതമായി കുടിയേറിയ ആളുകളുമായി പോയത്. ഇതില്‍ നാലു വിമാനങ്ങള്‍ ഗ്വാട്ടിമാലയില്‍ ഇറങ്ങി. കോളംബിയയിലെത്തിയ വിമാനം ലാന്‍ഡ് ചെയ്യാന്‍ അധികൃതര്‍ അനുവദിച്ചില്ല. പിന്നീട് അവരുടെ വിമാനം അയച്ചാണ് കുടിയേറ്റക്കാരെ തിരിച്ചെത്തിച്ചത്.

അമേരിക്കയുടെ ചരിത്രത്തിലെ ഏറ്റവും വലിയ നാടുകടത്തലിനാണ് ട്രംപ് ഭരണകൂടം തയാറെടുക്കുന്നത്. അമേരിക്ക തയാറാക്കിയിട്ടുള്ള അനധികൃത കുടിയേറ്റക്കാരുടെ പ്രാഥമിക പട്ടികയില്‍ 18,000 ഇന്ത്യക്കാരുണ്ടെന്നാണ് റിപ്പോര്‍ട്ട്. മൊത്തം 15 ലക്ഷം പേരാണ് പട്ടികയിലുള്ളത്. എന്നാല്‍, 7.25 ലക്ഷം ഇന്ത്യക്കാര്‍ അനധികൃതമായി അമേരിക്കയില്‍ താമസിക്കുന്നുണ്ടെന്നാണ് സൂചന. അമേരിക്കയിലെ അനധികൃതമായി കുടിയേറി പാര്‍ത്തവരുടെ എണ്ണത്തില്‍ മൂന്നാം സ്ഥാനത്താണ് ഇന്ത്യ.

യു.എസില്‍നിന്നും ഇന്ത്യയിലേക്ക് നാടുകടത്തുന്നവരുടെ കൃത്യമായ എണ്ണം ഔദ്യോഗികമായി ലഭ്യമായിട്ടില്ലെന്നും ആ വിവരങ്ങള്‍ പരിശോധിച്ച് വരികയാണെന്നുമാണ് വിദേശകാര്യ മന്ത്രി എസ്.ജയശങ്കര്‍ മുമ്പ് പറഞ്ഞത്. സാധുവായ രേഖകളില്ലാതെ അമേരിക്കയില്‍ താമസിക്കുന്ന ഇന്ത്യക്കാര്‍ക്ക് തിരിച്ചെത്തുന്നതില്‍ തടസ്സമില്ലെന്നും അദ്ദേഹം അറിയിച്ചിരുന്നു. അനധികൃത ഇന്ത്യന്‍ കുടിയേറ്റക്കാരുടെ കാര്യത്തില്‍ ഉചിതമായത് ചെയ്യുമെന്നാണ് പ്രധാനമന്ത്രി നരേന്ദ്ര മോദി നിലപാട് എടുത്തിട്ടുള്ളതെന്നാണ് ഡൊണാള്‍ഡ് ട്രംപ് അറിയിച്ചത്.",neutral
"യഥാർത്ഥ സംഭവത്തെ അടിസ്ഥാനമാക്കിയ ‘ഇതിവൃത്തം’; സാമൂഹ്യ മാധ്യമങ്ങളില്‍ കയ്യടി നേടി ഹ്രസ്വചിത്രം സാമൂഹ്യ മാധ്യമങ്ങളിൽ കയ്യടി നേടി ഷോർട്ട് ഫിലിം ‘ഇതിവൃത്തം’. പ്രമേയത്തിലെ വ്യത്യസ്തത കൊണ്ടും കഥാപാത്രങ്ങളുടെ തന്മയത്വമാർന്ന പ്രകടനം കൊണ്ടും ചിത്രം പ്രേക്ഷകപ്രശംസ നേടി മുന്നേറുന്നു. ഒരു യഥാർത്ഥ സംഭവത്തെ ആസ്പദമാക്കിയാണ് ഇതിവൃത്തം ഒരുക്കിയിരിക്കുന്നത്. വിഷ്ണു ജെ.എസ് സംവിധാനം ചെയ്ത ചിത്രത്തിന്‍റെ തിരക്കഥ ഡോ. സിദ്ധാർത്ഥ് വി. നായരാണ്. സ്‌കൈലാർക്ക് പിക്‌ച്ചേഴ്‌സ് എന്‍റർടെയ്ൻമെന്‍റാണ് ഇതിവൃത്തം പ്രദർശനത്തിനെത്തിച്ചത്.

വിഷ്ണു ജെ.എസ്, രാജേഷ് ജയകുമാർ എന്നിവർ പ്രധാന കഥാപാത്രങ്ങളെ അവതരിപ്പിച്ചിരിക്കുന്ന ചിത്രത്തിന്‍റെ നിർമ്മാണം സുജീഷ് കുരുവിള, ജോയ്, ലിബിൻ എ. സലിം എന്നിവരാണ്. നിരവധി ഹ്രസ്വചിത്രങ്ങളിൽ അഭിനയിച്ചിട്ടുള്ള വിഷ്ണു സിനിമയിലും സജീവമാണ് . യഥാർത്ഥ സംഭവത്തെ ആസ്പദമാക്കി ഒരുക്കിയ ഇതിവൃത്തത്തിൽ സംവിധായകൻ, അഭിനേതാവ് എന്നീ നിലകളിൽ വിഷ്ണുവിന്‍റെ കയ്യടക്കം പ്രകടമാണ്. ചിത്രത്തിലെ ഒരു പ്രധാന വേഷം കൈകാര്യം ചെയ്ത രാജേഷ് ജയകുമാർ തന്നെയാണ് എഡിറ്റിംഗും കളറിംഗും നിർവഹിച്ചിരിക്കുന്നത്. നിരവധി ഷോർട്ട് ഫിലിമുകളിൽ വേഷമിട്ട രാജേഷ് ഏതാനും ഹ്രസ്വ ചിത്രങ്ങൾ സംവിധാനം ചെയ്തിട്ടുമുണ്ട്. ഇതിനോടകം സിനിമകളുടെ എഡിറ്റിംഗും നിർവഹിച്ചു. രാജേഷ് സംവിധാനം ചെയ്ത മല്ലികാ സുകുമാരന്‍ വേഷമിട്ട ‘തണല്‍ തേടി’ എന്ന സംഗീത ആല്‍ബം  ഏറെ ശ്രദ്ധേയമായിരുന്നു. സുജാതാ മോഹന്‍ ആലപിച്ച ‘ദൂരമറിയാത്ത യാത്ര’ എന്നു തുടങ്ങുന്ന ഗാനം പ്രേക്ഷകർ നെഞ്ചേറ്റി. വേണു ശശിധരൻ ലേഖയാണ് ചിത്രത്തിന്‍റെ ഛായാഗ്രഹണം. സിനിമകൾക്കു വേണ്ടിയും വേണു ക്യാമറ ചലിപ്പിച്ചിട്ടുണ്ട്.

മിഥുൻ എം.എസാണ് ഇതിവൃത്തത്തിന് സംഗീതം ഒരുക്കിയിരിക്കുന്നത്. സഹ സംവിധാനം – സൂര്യ വൈശാഖ്, സഹ ഛായാഗ്രഹണം – അനന്തു അജയൻ, സൗണ്ട് ഡിസൈൻ – വിപിൻ എം. ശ്രീ, മേക്കപ്പ് – സിനിലാൽ, സ്റ്റിൽസ് – സൂര്യ വൈശാഖ്, ഡെന്റൽ പ്രോസ്‌തെറ്റിക്‌സ് – അമൽ മാത്യു, ലൊക്കേഷൻ മാനേജർ – ശബരി സനൽ, ഗോകുൽ ജെ.എസ്., കോസ്റ്റിയൂംസ് – അനി കുമാർ.

ഒരു യഥാർത്ഥ സംഭവത്തെ ആസ്പദമാക്കിയ ചിത്രം സാങ്കേതിക മികവോടെയാണ് പ്രേക്ഷകർക്ക് മുന്നിലെത്തിച്ചിരിക്കുന്നത്. രാത്രി മോഷണത്തിനായി ഒരു വീട്ടിൽ കള്ളൻ കയറുന്നതും തുടർന്നുണ്ടാകുന്ന അപ്രതീക്ഷിത സംഭവങ്ങളുമാണ് 14 മിനിറ്റ് കൊണ്ട് ചിത്രം പ്രേക്ഷകരോട് സംവദിക്കുന്നത്. കഥാപാത്രങ്ങളുടെ അഭിനയ മികവ് കൊണ്ടും ഉദ്വേഗം ജനിപ്പിക്കുന്ന കഥാഗതി കൊണ്ടും ചിത്രം പ്രേക്ഷകപ്രശംസ നേടി മുന്നേറുകയാണ്.

ഷോർട്ട് ഫിലിം കാണാം:",right
"Keralaവെഞ്ഞാറമൂട് കൂട്ടക്കൊലപാതകം; കുറ്റകൃത്യം നടത്താൻ പ്രതി സഞ്ചരിച്ചത് 30 കിലോമീറ്ററിലേറെ, പിന്നിൽ ആസൂത്രണംപ്രതിയുടെ ഉമ്മ ഷെമി ഗുരുതരാവസ്ഥയിൽ ആശുപത്രിയിൽ ചികിത്സയിലാണ് തിരുവനന്തപുരം: വെഞ്ഞാറമൂട് കൂട്ടക്കൊലപാതകത്തിൽ സാമ്പത്തിക പ്രതിസന്ധിയാണ് പ്രതിയെ കുറ്റകൃത്യത്തിലേക്ക് നയിച്ചതെന്ന നിഗമനത്തിലാണ് പോലീസ്. കൃത്യമായ ആസൂത്രണത്തോടെയാണ് പ്രതി ഈ കുറ്റകൃത്യങ്ങളെല്ലാം ചെയ്തിരിക്കുന്നത്. രാവിലെ 10 നും വൈകിട്ട് 6നും ഇടയ്ക്കാണ് അഞ്ചുപേരെയും അഫാൻ കൊലപ്പെടുത്തിയതെന്നാണ് പോലീസ് പറയുന്നത്.

പേരുമല, ചുള്ളാളം , പാങ്ങോട് എന്നീ മൂന്ന് സ്ഥലങ്ങളിലായാണ് കൊലപാതകം നടന്നത്. കൂട്ടക്കൊലപാതകം നടത്തുന്നതിനായി ഏതാണ്ട് മുപ്പത് കിലോമീറ്ററിലേറെ പ്രതി സഞ്ചരിച്ചിട്ടുണ്ട്.  അഫാൻ്റെ പിതാവിന്‍റെ മാതാവ് സൽമാ ബീവി, പ്രതിയുടെ അനുജൻ അഹ്സാൻ, പെൺസുഹൃത്ത് ഫര്‍സാന, പിതാവിന്‍റെ സഹോദരന്‍ ലത്തീഫ്, ലത്തീഫിന്‍റെ ഭാര്യ ഷാഹിദ എന്നിവരാണ്  കൊല്ലപ്പെട്ടത്. പ്രതിയുടെ ഉമ്മ ഷെമി ഗുരുതരാവസ്ഥയിൽ ആശുപത്രിയിൽ ചികിത്സയിലാണ്. അഫാൻ ലഹരി ഉപയോഗിച്ചിരുന്നതായും പോലീസിന് സംശയമുണ്ട്.

പ്രവാസിയായ അഫാൻ്റെ ബാപ്പ റഹീമിന് കൊറോണയ്ക്കു ശേഷം സാമ്പത്തിക പ്രതിസന്ധി നേരിട്ടിരുന്നു. നിലവിൽ നാട്ടിലേക്ക് മടങ്ങി വരാൻ കഴിയാതെ സൗദിയിൽ കുടുങ്ങികിടക്കുകയാണ് റഹീം.

സൽമാബീവിയുടെ മൃതദേഹം രാവിലെ 7 മണിയോടെ പോസ്റ്റ്‌മോര്‍ട്ടത്തിനായി മെഡിക്കൽ കോളേജിലേക്ക് കൊണ്ടുപോകും. പോസ്റ്റ്‌മോര്‍ട്ടത്തിനു ശേഷം ഫർസാനയുടെ ഒഴികെ നാലു പേരുടെയും കബറടക്കം മുസ്ലീം ജുമാ മസ്ജിദ് താഴെ പാങ്ങോട് പള്ളിയിൽ നടക്കും. ഏറെ ദുരൂഹതകൾ നിറഞ്ഞ കേസിൽ പ്രതി അഫാൻ്റെ മൊഴി തന്നെയായിരുക്കും ഇനി നിർണായകമാവുക. അതേസമയം ചികിത്സയിലുള്ള ഷെമിയ്ക്ക് മൊഴി നൽകാനായാൽ അതാകും ഈ കേസിൽ ഏറെ വഴിത്തിരിവായി മാറുക.

Content Highlights: Venjaramoodu Murder Accused traveled more than 30 kilometers to commit the crime",left
"Kerala'കോൺ​ഗ്രസിൽ നേതൃക്ഷാമം ഇല്ല, തരൂരിന് എന്തെങ്കിലും പ്രയാസമുണ്ടെങ്കിൽ പരിഹരിച്ച് കൂടെ നിർത്തണം'; കെ മുരളീധരൻപിണറായി വിചാരിച്ചാൽ പോലും മൂന്നാമത് അധികാരത്തിൽ എത്താൻ കഴിയില്ലെന്ന് കെ മുരളീധരൻ തിരുവനന്തപുരം: ശശി തരൂരിന്റെ മനസിൽ എന്തെങ്കിലും ഉണ്ടെങ്കിൽ പരിഹരിച്ച് കൂടെ നിർത്തണമെന്ന് കോണ്‍ഗ്രസ് നേതാവ് കെ മുരളീധരന്‍. ആരും പാർട്ടിക്ക് പുറത്തുപോകാൻ പാടില്ല. എല്ലാവരും പാർട്ടിക്ക് അകത്ത് നിൽക്കണം. അദ്ദേഹത്തിന് എന്തെങ്കിലും പ്രയാസമുണ്ടെങ്കിൽ പരിഹരിക്കണം. ഇപ്പോൾ തരൂരിന് എന്താണ് പ്രശ്നമെന്ന് തനിക്ക് അറിയില്ല. അദ്ദേഹത്തിന് എന്തെങ്കിലും പ്രയാസമുണ്ടെങ്കിൽ പരിഹരിച്ച് കൂടെ നിർത്തണമെന്നും കെ മുരളീധരൻ പറഞ്ഞു.

എല്ലാ തെരഞ്ഞെടുപ്പിലും എല്ലാവരും ജയിക്കുന്നത് പാർട്ടി വോട്ടുകൾക്ക് പുറമെ പുറത്തുള്ള വോട്ടു കൂടി കിട്ടിയിട്ടാണ്. പക്ഷേ പാർട്ടി പ്രവർത്തകരാണ് അതിനു വേണ്ടി പണി എടുക്കുന്നത്. 1984ലും തുടർന്ന് 89ലും 91ലും എ ചാൾസ് തിരുവനന്തപുരത്ത് നിന്ന് ജയിച്ചിട്ടുണ്ട്. കോൺഗ്രസ്‌ സ്ഥാനാർഥി ആണെങ്കിലെ ജയിക്കാനാകൂവെന്നും മുരളീധരൻ പറഞ്ഞു.

കേരളത്തിൽ ഒരു കാലത്തും കോൺ​ഗ്രസിന് നേതൃക്ഷാമം ഉണ്ടായിട്ടില്ലെന്നും കെ മുരളീധരൻ വ്യക്തമാക്കി. എല്ലാവരും പാർട്ടിയിലെ ഉന്നത സ്ഥാനങ്ങളിലിരിക്കാൻ യോ​ഗ്യരാണ്. രാഹുൽ ​ഗാന്ധി ഒരിക്കലും തരൂരിനെ മോശക്കാരനായി ചിത്രീകരിക്കുകയൊ, തളളിപ്പറയുകയോ ചെയ്തിട്ടില്ല. ഇന്നത്തെ രാഷ്ട്രീയ സാഹചര്യത്തിൽ അദ്ദേഹത്തിന്റെ സേവനം പാർട്ടിക്ക് ആവശ്യമാണ്. എല്ലാ വിഭാ​ഗങ്ങളും കൂടിയതാണ് പാർട്ടി. അദ്ദേഹത്തിനെ ഒരിക്കലും മാറ്റി നിർത്താൻ പാടില്ലെന്നും മുരളീധരൻ പറഞ്ഞു.

അന്താരാഷ്ട്ര വിഷയങ്ങളിൽ അദ്ദേഹത്തിന് മികച്ച രീതിയിൽ സംസാരിക്കാൻ അറിയാമെന്നും കെ മുരളീധരൻ പറഞ്ഞു. യുവ വോട്ടർമാരെ ആകർഷിക്കാനുള്ള കഴിവ് അദ്ദേഹത്തിന് ഉണ്ട്. ദേശീയ രാഷ്ട്രീയത്തിലാണ് ശശി തരൂരിന് കൂടുതൽ സംഭാവന നൽകാൻ കഴിയുക. പിണറായി വിചാരിച്ചാൽ പോലും മൂന്നാമത് അധികാരത്തിൽ എത്താൻ കഴിയില്ലെന്നും കെ മുരളീധരൻ കൂട്ടിച്ചേർത്തു.

നേരത്തെ പാര്‍ട്ടിക്ക് മുന്നറിയിപ്പുമായി കോണ്‍ഗ്രസ് ശശി തരൂര്‍ എംപി രംഗത്തെത്തിയിരുന്നു. തന്റെ സേവനം പാര്‍ട്ടിക്ക് ആവശ്യമില്ലങ്കില്‍ മറ്റുവഴികള്‍ തേടുന്നുവെന്ന നിലപാട് തരൂര്‍ വ്യക്തമാക്കി. പാര്‍ട്ടി അടിത്തറ വികസിപ്പിച്ചില്ലെങ്കില്‍ മൂന്നാം തവണയും പ്രതിപക്ഷത്തിരിക്കേണ്ടിവരും. പുതിയ വോട്ടര്‍മാരെ ആകര്‍ഷിക്കണമെങ്കില്‍ പാര്‍ട്ടി അടിത്തറ ശക്തിപ്പെടുത്തേണ്ടതുണ്ട്. നേതാക്കളുടെ അഭാവവും പാര്‍ട്ടിക്ക് തിരിച്ചടിയാണ്. രാജ്യത്തിന്റെയും സംസ്ഥാനത്തിന്റെ വികസനത്തെക്കുറിച്ച് സ്വതന്ത്രമായി താന്‍ അഭിപ്രായം പറയുന്നതിന് ജനപിന്തുണയുണ്ട്. കോണ്‍ഗ്രസിന് തന്റെ സേവനം വേണ്ടെങ്കില്‍ തനിക്ക് മറ്റുവഴികളുണ്ടെന്നും ശശി തരൂര്‍ പറഞ്ഞു. ഇന്ത്യന്‍ എക്‌സ്പ്രസിന്റെ പ്രതിവാര പോഡ്കാസ്റ്റ് 'വര്‍ത്തമാനം' പരിപാടിയിലൂടെയാണ് തരൂര്‍ നിലപാട് വ്യക്തമാക്കിയത്.

Content Highlights: K Muraleedharan Said If there is any Problem with Shashi Tharoor Congress Should Solve it",left
"ജർമ്മനിയെ മാതൃകയാക്കിയ  സംഘ്പരിവാര്‍ ദേശീയത ഗാന്ധിവധത്തിൽ തങ്ങളുടെ നിരപരാധിത്വത്തിന്റെ തെളിവായി, ആ ദുരന്തം സംഭവിച്ച് 28 ദിവസം കഴിഞ്ഞ്, 1948 ഫെബ്രുവരി 20ന് അന്നത്തെ ആഭ്യന്തര മന്ത്രികൂടിയായ സർദാർ വല്ലഭ്ഭായി പട്ടേൽ പ്രധാനമന്ത്രി നെഹ്രുവിന് എഴുതിയ ഒരു മൂന്നുതാൾ കത്ത് ആർഎസ്എസ് ഉദ്ധരിക്കാറുണ്ട്. എന്നാൽ അതേ കത്തിൽ ഈ മഹാകുറ്റകൃത്യത്തിൽ വി ഡി സവർക്കറുടെ പങ്കിനെപ്പറ്റിയും അതിനെ സ്വാഗതം ചെയ്ത ആർഎസ്എസിന്റെയും ഹിന്ദു മഹാസഭയുടെയും നിലപാടിനെപ്പറ്റിയും പട്ടേൽ വ്യക്തമാക്കുന്നു എന്ന കാര്യം അവർ സമർത്ഥമായി മൂടിവയ്ക്കുന്നു. ആർഎസ്എസിന്റെയും സംഘ്പരിവാറിന്റെയും എല്ലാം മുഖംമൂടി വലിച്ചുകീറുന്ന അത്തരം കാര്യങ്ങളെ ചരിത്രത്തിൽ നിന്ന് പാടെ തുടച്ചുമാറ്റാനാണ് അവർ തീരുമാനിച്ചിട്ടുള്ളത്.

സംഘ്പരിവാർ രാജ്യം ഭരിക്കുമ്പോൾ പാഠപുസ്തകങ്ങൾക്ക് ഭാവഭേദം വരുന്നു. ആ പുസ്തകങ്ങളിൽ മഹാത്മാഗാന്ധിയെ മതഭ്രാന്തൻ വെടിവച്ച് കൊന്ന കാര്യം മാഞ്ഞുപോകുന്നു. പകരം മഹാത്മാഗാന്ധി അന്തരിച്ചു എന്ന് മാത്രം. കുട്ടികൾ അത്രയും അറിഞ്ഞാൽ മതി. അവരെ എന്തറിയിക്കണമെന്നും എങ്ങനെ അറിയിക്കണം എന്നും ഹിറ്റ്ലർ പഠിപ്പിച്ച പാഠങ്ങൾ സംഘ്പരിവാറിന് വഴികാട്ടുന്നു. “ചെറുപ്പത്തിലേ പിടികൂടുക” (Catch them young) എന്ന ഹിറ്റ്ലർ പ്രമാണം അവരെ നയിക്കുന്നു. അവർ എന്തു ചെയ്യുന്നതും ദേശീയതയുടെ പേരിലാണ്. ഗാന്ധിയെ വെടിവച്ചു കൊന്നതും ഗോഡ്സെയെ മഹത്വവൽക്കരിക്കുന്നതും ഭഗത് സിങ്ങിനെ മതവാദിയാക്കുന്നതും ശ്രീനാരായണ ഗുരുവിന്റെ തലയിൽ സനാതനധർമ്മത്തിന്റെ ചേരാത്തൊപ്പി ചാർത്തുന്നതും ഹെഡ്ഗേവാറിന്റെ ചിത്രത്തോടൊപ്പം സുഭാഷ് ചന്ദ്രബോസിന്റെ ചിത്രം വയ്ക്കുന്നതും എല്ലാം ദേശീയതയുടെ പേരിൽത്തന്നെ. ചരിത്രം തിരുത്തിയെഴുതുന്നതും കേട്ടുകേൾവികളെ ശാസ്ത്രമാക്കുന്നതും എല്ലാമെല്ലാം സാംസ്കാരികദേശീയതയുടെ വീരപതാക ഉയർത്താൻ വേണ്ടിയാണ് പോലും!വേദപുസ്തകം പോലെ അവർ കൊണ്ടാടുന്ന ‘വിചാരധാര’യിൽ ഗോൾവാൾക്കർ പറയുന്നത് “ജർമ്മനിയിലേക്ക് നോക്കൂ” എന്നാണ്. വംശാഭിമാനം അതിന്റെ ഉത്തുംഗാവസ്ഥ പ്രാപിച്ചത് അവിടെയാണെന്നും ആ മാതൃകാഭൂമിയിൽ നിന്നും ഹിന്ദുസ്ഥാന് പഠിക്കാൻ വിലപ്പെട്ട പാഠങ്ങൾ ഏറെയുണ്ടെന്നും ‘ഗുരുജി’ പറഞ്ഞുവച്ചു. വിലപ്പെട്ട പാഠം എന്താണെന്ന് അറിയുമ്പോഴേ ആർഎസ്എസ് — ബിജെപിയുടെ സാംസ്കാരിക ദേശീയതയുടെ തനിസ്വരൂപം നമുക്ക് മനസിലാവുകയുള്ളൂ. വ്യത്യസ്ത സംസ്കാരങ്ങൾക്ക് ഒരേ മേൽക്കൂരയ്ക്ക് കീഴെ ഒരുമിച്ചു ജീവിക്കുക സാധ്യമല്ല. ജർമ്മനിയുടെ ആഭ്യന്തര ശത്രുക്കളായി ഹിറ്റ്ലർ ചൂണ്ടിക്കാട്ടിയത് ജൂതരെയും ക്രിസ്ത്യാനികളെയും കമ്മ്യൂണിസ്റ്റുകാരെയും ആയിരുന്നു. അതേ മൂശയിൽ വാർത്തെടുക്കപ്പെട്ട ആർഎസ്എസിനും ഭാരതത്തിന്റെ ആഭ്യന്തര ശത്രുക്കളെ ചൂണ്ടിക്കാണിക്കണമല്ലോ. വിചാരധാരയിൽ ഗോൾവാൾക്കർ അവരാരാണെന്ന് അക്കമിട്ടു പറഞ്ഞു. മുസ്ലിങ്ങൾ, ക്രിസ്ത്യാനികൾ, കമ്മ്യൂണിസ്റ്റുകാർ.മേല്പറഞ്ഞ ആശയങ്ങൾ എല്ലാം ചേർത്തുവച്ച ചിന്താപ്രപഞ്ചമാണ് ആർഎസ്എസിന്റേത്. വംശമേധാവിത്തം അതിൽ അടിമുടി നിറഞ്ഞിരിക്കുന്നു. അതേ അളവിൽത്തന്നെ അപരവിദ്വേഷവും അതിനെ അന്ധമാക്കുന്നു. ഇതോടൊപ്പം വൻകിട മുതലാളിത്തത്തിന്റെ സാമ്പത്തിക അജണ്ടകളും അതിന്റെ ഗതിനിർണയിക്കുന്നു. അതിരില്ലാത്ത കോർപറേറ്റ് വിധേയത്വമാണ് ഫാസിസത്തിന്റെ സാമ്പത്തിക നയങ്ങൾക്ക് വഴികാണിക്കുന്നത്. ഫാസിസം അതിന്റെ വളർച്ചയുടെ എല്ലാ ഘട്ടങ്ങളിലും, ലോകത്തിന്റെ എല്ലാ ഭാഗങ്ങളിലും അന്ധമായ വംശാധിപത്യ ബോധവും അപരവിദ്വേഷവും കോർപറേറ്റ് താല്പര്യങ്ങളോടുള്ള നാണംകെട്ട അടിമത്തവും സ്വന്തം ശീലമാക്കിയിട്ടുണ്ട്. മുസോളിനിയും ഹിറ്റ്ലറും മുതൽ നെതാന്യാഹുവും മോഡിയും വരെയുള്ളവരുടെ സാമ്പത്തിക നയങ്ങൾ അപഗ്രഥിച്ചാൽ ഈ സത്യം മനസിലാവും.

1929ലെ വാൾസ്ട്രീറ്റ് തകർച്ച കോർപറേറ്റ് ലാഭാർത്തിക്കുമേലുണ്ടാക്കിയ നിരാശയും അരക്ഷിതബോധവുമാണ് ഇറ്റലിയിലും ജർമ്മനിയിലും ഫാസിസത്തിന്റെ ആരോഹണത്തിലേക്ക് നയിച്ചതെന്ന് പഠനങ്ങൾ വെളിവാക്കിയിട്ടുണ്ട്. ദുർബലനും മത്സര ക്ഷമതയില്ലാത്തവനും നശിച്ചേ തീരൂ എന്നതാണ് ഫാസിസത്തിന്റെ പ്രത്യയശാസ്ത്രം. യുദ്ധങ്ങളിലൂടെ സമർത്ഥരും മികച്ചവരുമായ ജനതകളും രാഷ്ട്രങ്ങളും ദുർബലരായ ജനതകളുടെയും രാഷ്ട്രങ്ങളുടെയും മേൽ ആധിപത്യം ഉറപ്പിക്കുന്നത് നീതിയാണെന്ന് ഹിറ്റ്ലറും മുസോളിനിയും വിശ്വസിക്കുകയും പ്രചരിപ്പിക്കുകയും ചെയ്തു. സമ്പദ്‌വ്യവസ്ഥയിലും ‘അർഹതയുള്ളത്’ അതിജീവിച്ചാൽ മതി. വൻകിട കാർട്ടലുകളും കോർപറേറ്റുകളും വിജയിക്കുകയും രാഷ്ട്രത്തിന്റെ യശസുയർത്തുകയും ചെയ്യും. 20 ലക്ഷം ഡോളറിൽ കുറവുള്ള കോർപറേറ്റുകളെ പിരിച്ചുവിടുകയും 40 ലക്ഷത്തിൽ കുറവുള്ളവയെ പരസ്പരം ലയിച്ച് ഭീമൻ കുത്തകകളാകാൻ നിർബന്ധിക്കുകയും ചെയ്തു നാസി ഭരണകൂടം.അന്നത്തെ മുൻനിര കോർപറേറ്റുകളായ തൈസൻ ഗ്രൂപ്പ്, ഐജി ഫാർബൻ, ബോഷ്, സീമൻസ്, വോക്സ് വാഗൺ എന്നിവരെല്ലാം നാസി ഫണ്ടിലേക്ക് കോടികൾ നൽകി. അതൊന്നും വെറുതെയായില്ല. ജർമ്മനിയിൽ കൂട്ടായ വിലപേശലും ട്രേഡ് യൂണിയൻ പ്രവർത്തനവും നിരോധിക്കപ്പെട്ടു. വേതനം മരവിപ്പിച്ചു. സർവ പുരോഗതിയുടെയും വാഹനമായ സ്വകാര്യസ്വത്തിന് മുന്നേറണമെങ്കിൽ ജനാധിപത്യവും ബഹുസ്വരതയും അവസാനിപ്പിക്കണമെന്ന് ഹിറ്റ്ലർ തെളിച്ചുപറഞ്ഞു. സോഷ്യൽ ഡെമോക്രസിയിലേക്കും കമ്മ്യൂണിസത്തിലേക്കുമുള്ള ‘വിപല്‍ക്കരമായ യാത്ര’യെ തടയാൻ എന്ന പേരിലാണ് ജർമ്മൻ കോർപറേറ്റുകൾ പിൽക്കാലത്ത് മനുഷ്യമനഃസാക്ഷിയെ മരവിപ്പിച്ച കൊടുംക്രൂരതകൾക്ക് ഒത്താശ ചെയ്തത്. നാസികൾക്ക് നൽകിയ സാമ്പത്തിക പിന്തുണയ്ക്ക് പകരമായി കോർപറേറ്റുകൾക്ക് ലഭിച്ചത് വെട്ടിപ്പിടിച്ച നാടുകളിലെ അടിമത്തൊഴിലാളികളുടെ വിലകുറഞ്ഞ മനുഷ്യാധ്വാനം! ഇസ്രയേലി സയണിസ്റ്റുകളും ഇന്ത്യൻ ഹിന്ദുത്വവാദികളും അടക്കമുള്ള സമാന ഫാസിസ്റ്റ് ശക്തികളെല്ലാം ദുർബലരോടും ദരിദ്രരോടും തൊഴിലാളികളോടും മാത്രമല്ല ചെറുകിട സംരംഭങ്ങളോടും കുത്തകേതര മൂലധനത്തോടുമുള്ള തങ്ങളുടെ വിപ്രതിപത്തി ഒളിച്ചുവയ്ക്കുന്നവരല്ല.

1992ലെ അഭിശപ്തമായ ഡിസംബർ ആറിന് ബാബറി മസ്ജിദ് പൊളിച്ചു മാറ്റിയപ്പോൾ സംഘ്പരിവാർ നടത്തിയ ആക്രോശം ഓർത്തുനോക്കൂ. “ഹം ഐസേ ബനായേംഗേ ഹിന്ദുരാഷ്ട്ര” — ഞങ്ങൾ ഇങ്ങനെയാണ് ഹിന്ദുരാഷ്ട്രം നിർമ്മിക്കുന്നത്. വർഷങ്ങൾക്ക് ശേഷം 2024 ജനുവരി 22ന് പള്ളി നിന്ന സ്ഥാനത്ത് പണിത രാമക്ഷേത്രത്തിന്റെ പ്രാണപ്രതിഷ്ഠാവേളയിൽ രാജ്യം കണ്ട കാഴ്ച എന്തായിരുന്നു? മതേതരരാഷ്ട്രത്തിന്റെ പ്രധാനമന്ത്രി അക്രമാസക്തി പ്രതിഫലിച്ച ഒരു മതചടങ്ങിലെ മുഖ്യ പൂജാരിയായി മാറി! ഔദ്യോഗിക പൂജാരികൾ എല്ലാം പുറത്തും രാഷ്ട്രീയാധികാരത്തിന്റെ പൂജാരി അകത്തും. ഫാസിസ്റ്റ് താല്പര്യങ്ങളാൽ നയിക്കപ്പെടുന്ന മതതീവ്രവാദവും അതിന്റെ ഇരട്ട സഹോദരനായ അധികാര രാഷ്ട്രീയവും തമ്മിൽ കെട്ടുപിണയുമ്പോൾ ഉണ്ടാകുന്ന അവസ്ഥാവിശേഷമാണിത്. ഭരണഘടനയോട് യുദ്ധം പ്രഖ്യാപിക്കുന്ന ആർഎസ്എസ്- ബിജെപി മനുസ്മൃതിയെ അടിസ്ഥാനമാക്കി പുതിയ ഭരണഘടനയ്ക്ക് വേണ്ടി വാദിക്കുമ്പോഴും ദളിതരുടെ ജീവിതങ്ങൾക്കുമേൽ സവർണാധിപത്യം അഴിഞ്ഞാട്ടം നടത്തുമ്പോഴും ആർഎസ്എസിന് രുചിക്കാത്ത സത്യങ്ങൾ വിളിച്ചു പറഞ്ഞതിന് തുഷാർ ഗാന്ധിയെ കേരളത്തിൽ തടഞ്ഞുവച്ചപ്പോഴും നാം കേൾക്കുന്നത് ഫാസിസത്തിന്റെ കാലടിയൊച്ചകളല്ലാതെ മറ്റെന്താണ്?ഭരണഘടനാശില്പി എന്ന് രാജ്യം ആദരവോടെ വിളിക്കുന്ന അംബേദ്കർ പ്രഗത്ഭനായ ഒരു അഭിഭാഷകനോ ആഴമേറിയ അറിവുള്ള ഒരു നിയമജ്ഞനോ മാത്രമായിരുന്നില്ല. ഇന്ത്യൻ സമൂഹത്തിന്റെ വികാസപരിണാമങ്ങളെപറ്റി ഗഹനമായി പഠിക്കുകയും ദൂരക്കാഴ്ചയോടെ ചിന്തിക്കുകയും ചെയ്ത അസാധാരണമായ പാണ്ഡിത്യത്തിന്റെ ഉടമയുമായിരുന്നു. ജാതി ഇന്ത്യയുടെ പാപവും ശാപവും ആണെന്ന് പറഞ്ഞത് രാഷ്ട്രപിതാവായ ഗാന്ധിജിയാണെന്ന് നാം മറക്കുകയില്ല. എന്നാൽ ആ പാപശാപങ്ങളുടെ അടിവേരുകളിലേക്ക് ആണ്ടിറങ്ങാനും അത് പിഴുതെറിയേണ്ടതിന്റെ അനിവാര്യതയെപ്പറ്റി രാജ്യത്തെ പഠിപ്പിക്കാനും അംബേദ്കർ മുന്നിൽ നിന്നു.

ജനിച്ചുവീണ കാലം മുതൽ തന്റെ സാമൂഹിക സാഹചര്യങ്ങളെ ജാതിവ്യവസ്ഥയുടെ നീരാളിക്കൈകൾ എങ്ങനെ വരിഞ്ഞുമുറുക്കി എന്ന് അനുഭവിച്ചറിഞ്ഞവനാണ് ബാബ സാഹേബ് ഭീംറാവു അംബേദ്കർ. തന്റെ ബുദ്ധിശക്തി കൊണ്ടും കഠിനാധ്വാനം കൊണ്ടും വൈജ്ഞാനിക മണ്ഡലത്തിൽ സ്വയം പടവുകൾ ചവിട്ടി കയറിയപ്പോഴും ജന്മനാൽ ചാതുർവർണ്യം ചാർത്തിക്കൊടുത്ത അസ്പൃശ്യത അംബേദ്കറെ വേട്ടയാടിയിരുന്നു. രാഷ്ട്രീയ സ്വാതന്ത്ര്യത്തിന്റെ ലക്ഷ്യങ്ങൾ സഫലമാവണമെങ്കിൽ ജാതിയുടെ കരാള ഹസ്തങ്ങളിൽ നിന്നും സമൂഹത്തെ മോചിപ്പിക്കണമെന്ന അദ്ദേഹത്തെ എത്തിച്ചത് സ്വജീവിതാനുഭവങ്ങൾ തന്നെയായിരുന്നു. ആ ഉത്തമ ബോധ്യത്തിന്റെ വിളംബരമാണ് ജാതിയുടെ ഉന്മൂലനം (Anni­hi­la­tion of cast)എന്ന പുസ്തകം. “നമ്മുടെ ശത്രു ജാതി ആചരിക്കുന്ന മനുഷ്യരല്ല. അതിന്റെ ആചരണത്തിന് അടിത്തറയിട്ടിരിക്കുന്ന മതസിദ്ധാന്തങ്ങൾ തന്നെയാണ്” എന്നദ്ദേഹം ആ രചനയിലൂടെ സധൈര്യം ഈ നാടിനെ വിളിച്ചറിയിച്ചു.

(അവസാനിക്കുന്നില്ല)",left
"| കാനഡയിൽ ഖലിസ്ഥാൻ വാദികളുടെ ആക്രമണം; ഹിന്ദു ക്ഷേത്ര പരിസരത്ത് അക്രമം അഴിച്ചുവിട്ട് ഒരു സംഘം സിഖ് വംശജർ -        - ഒട്ടാവ/ ദില്ലി:കാനഡയിൽ ഖാലിസ്ഥാൻ വാദികളുടെ ആക്രമണം. കാനഡയിലെ ബ്രാംപ്ടണിൽ ഹിന്ദു ക്ഷേത്ര പരിസരത്ത് അതിക്രമിച്ച് കയറിയായിരുന്നു ഒരു സംഘം സിഖ് വംശജർ ആക്രമണം നടത്തിയത്. ഹിന്ദു മഹാസഭ മന്ദിറിന് മുന്നിലെ ആക്രമണത്തിൽ കാനഡ കേന്ദ്രമന്ത്രി അനിത ആനന്ദ് ആശങ്ക പ്രകടിപ്പിച്ചു.

ഖാലിസ്ഥാൻ പതാകകളുമായി എത്തിയ സിഖ് വംശജരാണ് ഹിന്ദുമഹാസഭാ മന്ദിറിൽ മുന്നിൽ ഇന്ത്യക്കെതിരെ പ്രതിഷേധം നടത്തിയത്. പ്രതിഷേധക്കാർ അവിടെ ഉണ്ടായിരുന്നവർക്ക് നേരെ അക്രമം അഴിച്ചു വിട്ടുകയായിരുന്നു. ആക്രമണത്തിൽ ആശങ്ക ഉണ്ടെന്ന് ട്രൂഡോ സർക്കാരിലെ കേന്ദ്ര മന്ത്രിയായ അനിത ആനന്ദ് പ്രതികരിച്ചു. ഹിന്ദുക്കൾ ഉൾപ്പെടെ എല്ലാ മത വിഭാഗങ്ങൾക്കും ആക്രമണങ്ങളില്ലാതെ അവരുടെ മതം ആചരിക്കാൻ അവകാശമുണ്ടെന്ന് അനിത ആനന്ദ് എക്‌സിൽ കുറിച്ചു.

 :കാനഡ ഇടഞ്ഞ് തന്നെ! ഇന്ത്യക്കെതിരെ പ്രതികാരം, ഗുരുതര വിശേഷണം, സൈബർ ആക്രമണകാരികളായ രാജ്യങ്ങളുടെ പട്ടികയിലാക്കി

ഖലിസ്ഥാൻ ഭീകരൻ ഹർദീപ് സിംഗ് നിജ്ജറിന്റെ കൊലപാതകത്തിന് ശേഷം വഷളായ ഇന്ത്യ-കാനഡ ബന്ധത്തിന്‍റെ പശ്ചാത്തലത്തിലാണ് ഖാലിസ്ഥാൻ വാദികളുടെ ആക്രമണം. ഹർദീപ് സിംഗ് നിജ്ജറിന്റെ കൊലപാതകത്തിൽ കേന്ദ്ര ആഭ്യന്തരമന്ത്രി അമിത് ഷാക്ക് പങ്കുണ്ടെന്ന കാനഡയുടെ ആരോപണത്തില്‍ ഇന്ത്യ കടുത്ത പ്രതിഷേധം അറിയിച്ചിരുന്നു. നിജ്ജര്‍ കൊലപാതകത്തിലും കാനഡയെ നിരീക്ഷിക്കുന്നതിലുമടക്കം അമിത് ഷാക്ക് പങ്കുണ്ടെന്ന് സുരക്ഷകാര്യ സ്റ്റാന്‍ഡിംഗ് കമ്മിറ്റിക്ക് മുന്‍പില്‍ കനേഡിയന്‍ വിദേശകാര്യ സഹമന്ത്രിയും സുരക്ഷ ഉപദേഷ്ടാവും സ്ഥിരീകരിച്ചതായിരുന്നു ഇന്ത്യയെ ചൊടിപ്പിച്ചത്.

ഇന്ത്യ ഭീകരൻ ആയി പ്രഖ്യാപിച്ച ഹർദീപ് സിങ് നിജ്ജർ കഴിഞ്ഞ വർഷം ജൂൺ 18 -നാണ് വെടിയേറ്റ് മരിച്ചത്. കൊലപാതകത്തിൽ ഇന്ത്യയ്ക്ക് പങ്കുണ്ടെന്ന് കനേഡിയൻ പ്രധാനമന്ത്രി ജസ്റ്റിൻ ട്രൂഡോ ആരോപിച്ചിരുന്നു. ട്രൂഡോയുടെ ആരോപണം അസംബന്ധം എന്നാണ് ഇന്ത്യ പ്രതികരിച്ചത്. പക്ഷേ ട്രൂഡോയുടെ ഈ ആരോപണം ഇന്ത്യ - കാനഡ ബന്ധത്തെ വഷളാക്കിയിരുന്നു. ഇന്ത്യൻ പൗരന്മാരായ കരൺ ബ്രാർ, കമൽപ്രീത് സിംഗ്, കരൺ പ്രീത് സിംഗ് എന്നിവരെയാണ് ഹർദീപ് സിംഗ് നിജ്ജർ കൊലപാതക കേസിൽ കാനഡ പൊലീസ് അറസ്റ്റ് ചെയ്തത്.

ഏഷ്യാനെറ്റ് ന്യൂസ് ലൈവ് യൂട്യൂബിൽ കാണാം",right
"കേന്ദ്രത്തിന്റെ വാദം പൊളിഞ്ഞു; അടുത്ത സാമ്പത്തിക വര്‍ഷത്തില്‍ ഇന്ത്യയുടെ സാമ്പത്തിക വളര്‍ച്ച 6.3 ശതമാനമെന്ന് ലോകബാങ്ക് 2023–24 സാമ്പത്തിക വര്‍ഷത്തില്‍ ഇന്ത്യൻ സമ്പദ്‌വ്യവസ്ഥയില്‍ 6.3 ശതമാനം വളര്‍ച്ചയായിരിക്കും ഉണ്ടാവുകയെന്ന് ലോകബാങ്ക്. നേരത്തെ 7.2 ശതമാനം വളര്‍ച്ച കൈവരിക്കുമെന്നായിരുന്നു കേന്ദ്രസര്‍ക്കാരിന്റെ അവകാശവാദം.പണപ്പെരുപ്പത്തിന്റെ തോത് ഗണ്യമായി ഉയരുന്നത് സമീപകാലത്ത് കുറയില്ലെന്നും കാലാവസ്ഥാ മാറ്റത്തിന്റെ ഫലമായി ഭക്ഷ്യവസ്തുക്കളുടെ വിലക്കയറ്റം ഏറെനാള്‍ നീണ്ട് നില്‍ക്കുമെന്നും ലോക ബാങ്ക് വിലയിരുത്തുന്നു. രാജ്യത്തേയ്ക്കുള്ള വിദേശ നിക്ഷേപത്തില്‍ വരുന്ന കുറവ് പരിഹരിക്കാന്‍ ഊര്‍ജിത ശ്രമം നടത്തണമെന്നും റിപ്പോര്‍ട്ടിലുണ്ട്.

Eng­lish Sum­ma­ry: World Bank pre­dicts Indi­a’s eco­nom­ic growth of 6.3 per­cent in the next finan­cial year

You may also like this video",left
"വേട്ടയ്ക്കിറങ്ങിയ വളര്‍ത്തുമൃഗങ്ങള്‍ ബിജെപിയും സംഘ്പരിവാര്‍ സംഘടനകളും വിവാദമാക്കിയ എമ്പുരാന്‍ സിനിമയുടെ പിന്നില്‍ പ്രവര്‍ത്തിച്ചവര്‍ക്കെതിരായ വേട്ട തുടരുകയാണ്. കഴിഞ്ഞ ദിവസങ്ങളില്‍ നിര്‍മ്മാതാക്കളിലൊരാളായ ഗോകുലം ഗോപാലന്റെ സ്ഥാപനങ്ങളില്‍ എന്‍ഫോഴ്സ്മെന്റ് ഡയറക്ടറേറ്റ് (ഇഡി) റെയ്ഡ് നടത്തുകയും സംവിധായകന്‍ പൃഥ്വിരാജിന് ആദായ നികുതി (ഐടി) വകുപ്പ് നോട്ടീസ് നല്‍കുകയും ചെയ്തിരുന്നു. അതിന് പിന്നാലെ മറ്റൊരു നിര്‍മ്മാതാവായ ആന്റണി പെരുമ്പാവൂരിനെതിരെയും വിശദീകരണ നോട്ടീസ് നല്‍കിയിരിക്കുകയാണ്. എമ്പുരാന്‍ സിനിമയുടെ പേരിലുള്ള പ്രതികാരമല്ലെന്ന് കേന്ദ്രത്തിന്റെ വളര്‍ത്തുജീവികളെപ്പോലെ പ്രവര്‍ത്തിക്കുന്ന ഇഡിയും ഐടി വകുപ്പും വിശദീകരിക്കുകയും ബിജെപി നേതാക്കള്‍ ന്യായീകരിക്കുകയും ചെയ്യുന്നുണ്ട്. പക്ഷേ അരിയാഹാരം കഴിക്കുന്നവര്‍ക്കെല്ലാം ബോധ്യമാകുന്നത്, പ്രതികാര നടപടി തന്നെയെന്നാണ്. അത് ബോധ്യമാകണമെങ്കില്‍ വിശകലന വിദഗ്ധരുടെ പ്രവചനങ്ങള്‍ തേടിപ്പോകേണ്ട ആവശ്യമില്ല. റെയ്ഡിനെയും നോട്ടീസ് അയച്ചതിനെയും ന്യായീകരിച്ച് രംഗത്തുവന്ന രണ്ട് ഏജന്‍സികളുടെയും വിശദീകരണത്തിലെ നാള്‍വഴികള്‍ ശ്രദ്ധിച്ചാല്‍ മതിയാകും. വെള്ളിയാഴ്ച ചെന്നൈയിലെയും കോഴിക്കോട്ടെയും ഗോകുലം സ്ഥാപനങ്ങള്‍ റെയ്ഡ് നടത്തിയതിനൊപ്പം അന്നുതന്നെ സ്ഥാപന മേധാവിയും എമ്പുരാന്‍ സിനിമാ നിര്‍മ്മാതാവുമായ ഗോകുലം ഗോപാലനെ ചോദ്യം ചെയ്യുകയുണ്ടായി. ഇതിലാണ് റിസര്‍വ് ബാങ്ക് ഓഫ് ഇന്ത്യ (ആര്‍ബിഐ), വിദേശ നാണയ വിനിമയ നിയമം (ഫെമ) എന്നിവയുടെ ലംഘനം കണ്ടെത്തിയെന്നും ബന്ധപ്പെട്ട രേഖകളും ഒന്നര കോടി രൂപയും പിടിച്ചെടുത്തെന്നും ഇഡി അറിയിച്ചിരിക്കുന്നത്. 2022ല്‍ ഇഡിയുടെ കൊച്ചി യൂണിറ്റ് രജിസ്റ്റര്‍ ചെയ്ത കേസിന്റെ ഭാഗമായാണ് അന്വേഷണമെന്നാണ് അവര്‍തന്നെ അറിയിച്ചിരിക്കുന്നത്. പ്രസ്തുത കേസിന്റെ തുടരന്വേഷണത്തിന്റെ ഭാഗമായുള്ള റെയ്ഡ്, ചോദ്യം ചെയ്യല്‍ ഉള്‍പ്പെടെ നടപടികള്‍ മൂന്ന് വര്‍ഷം വൈകി ആരംഭിക്കുന്നതിന് പിന്നിലെ യുക്തി എമ്പുരാനോടുള്ള പ്രതികാരമല്ലെന്ന് പറഞ്ഞാല്‍ ബോധ്യമാകുന്നതല്ല.

സമാനമായി പൃഥ്വിരാജിനും ആന്റണി പെരുമ്പാവൂരിനുമെതിരായ നീക്കത്തിലും കാലഗണന പ്രശ്നം തന്നെ. 2021ല്‍ നിര്‍മ്മാണം ആരംഭിക്കുകയും 2022 ജൂലൈയില്‍ പ്രദര്‍ശനത്തിനെത്തുകയും ചെയ്ത കടുവ, 2022 ഏപ്രിലില്‍ പുറത്തിറങ്ങിയ ജനഗണമന, അതേവര്‍ഷം ഡിസംബറില്‍ തിയേറ്ററുകളിലെത്തിയ ഗോള്‍ഡ് എന്നീ സിനിമകളുടെ പ്രതിഫലം സംബന്ധിച്ച വിശദീകരണം തേടിയാണ് പൃഥ്വിരാജിന് ആദായ നികുതി വകുപ്പ് നോട്ടീസ് നല്‍കിയത്. മൂന്നുവര്‍ഷങ്ങള്‍ക്കുശേഷമാണ് നോട്ടീസ് നല്‍കിയത് എന്നതിനെക്കാള്‍ പ്രധാനം മാര്‍ച്ച് 27ന് എമ്പുരാന്‍ പ്രദര്‍ശനത്തിനെത്തിയതിന്റെ രണ്ടാമത്തെ ദിവസം 29നാണ് അത് അയച്ചിരിക്കുന്നത് എന്നതാണ്. എപ്രില്‍ 29നകം വിശദീകരണം നല്‍കണമെന്നാണ് ആവശ്യപ്പെട്ടത്. ആശിർവാദ് ഫിലിംസിൽ 2022ൽ നടന്ന റെയ്ഡിന്റെ തുടർ നടപടിയെന്നാണ്‌ ആന്റണി പെരുമ്പാവൂരിന് നോട്ടീസ്‌ നൽകിയതിലെ ആദായ നികുതി വകുപ്പിന്റെ വിശദീകരണം. ലൂസിഫർ, മരയ്ക്കാർ എന്നീ സിനിമകളുടെ സാമ്പത്തിക ഇടപാടുകളിൽ വ്യക്തത വരുത്തണമെന്ന്‌ നോട്ടീസിൽ ആവശ്യപ്പെടുന്നു. ദുബായിൽ വച്ച് മോഹൻലാലിന് രണ്ടരക്കോടി കൈമാറിയതിലും ആന്റണിയോട്‌ ആദായ നികുതി വകുപ്പ് വ്യക്തത തേടിയിട്ടുണ്ട്. 2019ലാണ് ലൂസിഫര്‍ സിനിമ പ്രദര്‍ശനത്തിനെത്തിയത്. മരയ്ക്കാര്‍ റിലീസ് ചെയ്തതാകട്ടെ 2021 ഡിസംബറിലും. അതുകഴിഞ്ഞ് 2022ലാണ് ആശിര്‍വാദ് ഫിലിംസില്‍ റെയ്ഡ് നടത്തിയത്. ഇതിനെല്ലാം ശേഷം മൂന്ന് വര്‍ഷങ്ങള്‍ കഴിഞ്ഞാണ് ആന്റണിക്ക് നോട്ടീസ് നല്‍കിയത് എന്നത് എമ്പുരാനോടുള്ള പ്രതികാരമാണെന്നതിന്റെ വ്യക്തമായ തെളിവാണ്.

ഗോകുലം ഗോപാലനും ആന്റണി പെരുമ്പാവൂരും നിര്‍മ്മാതാക്കളെന്ന നിലയിലും നിര്‍മ്മാതാവ്, സംവിധായകന്‍, അഭിനേതാവ് എന്നീ നിലകളില്‍ പൃഥ്വിരാജും രാജ്യത്തെ ആദായ നികുതി, റിസര്‍വ് ബാങ്ക് തുടങ്ങിയ സാമ്പത്തിക ഏജന്‍സികളുടെ പരിധിയില്‍ ഉള്‍പ്പെടുന്നവര്‍ തന്നെയാണ്. തങ്ങളുടെ വരുമാനത്തിന്റെ വിശദാംശങ്ങളും നിയമപരമായ നികുതികളും മറ്റും നല്‍കുക എന്നത് അവരുടെ ഉത്തരവാദിത്തവുമാണ്. പക്ഷേ അത് നല്‍കാതെ വരികയോ നല്‍കിയതില്‍ സംശയങ്ങള്‍ ഉണ്ടാവുകയോ ചെയ്താല്‍ അപ്പോള്‍ തന്നെ തുടര്‍നടപടികള്‍ ആരംഭിക്കുകയാണ് വേണ്ടത്. അത് ചെയ്യാതിരിക്കുന്നത് തങ്ങളുടെ ഉത്തരവാദിത്തങ്ങളില്‍ സംഭവിച്ച വീഴ്ചയാണെന്ന് സമ്മതിക്കാനെങ്കിലും ഈ ഏജന്‍സികള്‍ തയ്യാറാകണം. അതിന് പകരം എമ്പുരാന്‍ എന്ന ചലചിത്രത്തിനെതിരെ സംഘ്പരിവാര്‍ രംഗത്തിറങ്ങിയതിനു പുറകേ നടപടികള്‍ ആരംഭിച്ചത് നിഷ്കളങ്കമാണെന്ന് പറഞ്ഞാല്‍ ഒരു വിധത്തിലും ബോധ്യമാകാത്തതാണ്. ഏന്തൊക്കെ ന്യായീകരണം നടത്തിയാലും ഇഡി, ഐടി വകുപ്പ്, എന്‍ഐഎ, സിബിഐ തുടങ്ങിയ കേന്ദ്ര ഏജന്‍സികളുടെ മുന്‍കാല നടപടികള്‍ മഹാഭൂരിപക്ഷവും കളങ്കിതവും രാഷ്ട്രീയ എതിരാളികളോട് പ്രതികാര ബുദ്ധിയുള്ളതുമായിരുന്നു എന്നത് സംശയരഹിതമായ വസ്തുതയാണ്. ബിജെപി അധികാരത്തിലെത്തിയതിനുശേഷമുള്ള 11 വര്‍ഷത്തോളമായി ഈ ഏജന്‍സികള്‍ കേന്ദ്ര ഭരണകക്ഷിയുടെ ഇച്ഛകള്‍ക്കനുസൃതമായി പ്രവര്‍ത്തിക്കുകയായിരുന്നു എന്നതിന് നിരവധി ഉദാഹരണങ്ങള്‍ ഉണ്ട്. അതുകൊണ്ടുതന്നെയാണ് ഇപ്പോഴത്തെ നടപടികള്‍ കൂടുതല്‍ സംശയാസ്പദമാകുന്നത്.",left
"Keralaആശാവര്‍ക്കര്‍മാരുടെ സമരം ഒത്തുതീര്‍പ്പാക്കുക: എഴുത്തുകാരും സാംസ്‌കാരികപ്രവര്‍ത്തകരുംആശാവര്‍ക്കര്‍മാരുടെ സേവനത്തിന് ആനുപാതികമായല്ല അവര്‍ക്ക് ലഭിക്കുന്ന തുച്ഛമായ പ്രതിഫലമെന്നും എഴുത്തുകാരും സാംസ്‌കാരികപ്രവര്‍ത്തകരും പുറത്തിറക്കിയ പ്രസ്താവനയില്‍ പറയുന്നു. ആശാവര്‍ക്കര്‍മാരുടെ സമരം ഒത്തുതീര്‍പ്പാക്കുക: എഴുത്തുകാരും സാംസ്‌കാരികപ്രവര്‍ത്തകരും

തിരുവനന്തപുരം: സെക്രട്ടറിയേറ്റിന് മുന്നില്‍ ദിവസങ്ങളായി നടന്നുവരുന്ന ആശാ വര്‍ക്കര്‍മാരുടെ സമരം അവരുടെ ആവശ്യങ്ങള്‍ അംഗീകരിച്ചു കൊണ്ട് ഒത്തുതീര്‍പ്പാക്കണമെന്ന് എഴുത്തുകാരും സാംസ്‌കാരികപ്രവര്‍ത്തകരും. ആശാവര്‍ക്കര്‍മാരുടെ സേവനത്തിന് ആനുപാതികമായല്ല അവര്‍ക്ക് ലഭിക്കുന്ന തുച്ഛമായ പ്രതിഫലമെന്നും എഴുത്തുകാരും സാംസ്‌കാരികപ്രവര്‍ത്തകരും പുറത്തിറക്കിയ പ്രസ്താവനയില്‍ പറയുന്നു.

എഴുത്തുകാരുടെയും സാംസ്‌കാരികപ്രവര്‍ത്തകരുടെയും പ്രസ്താവന

17 ദിവസങ്ങളായി സെക്രട്ടറിയേറ്റിനുമുന്നില്‍ ആശാവര്‍ക്കര്‍മാര്‍ നടത്തുന്ന സമരം അവരുടെ ആവശ്യങ്ങള്‍ അംഗീകരിച്ചുകൊണ്ട് ഒത്തുതീര്‍പ്പാക്കാന്‍ തയ്യാറാകണമെന്ന് കേരള സര്‍ക്കാരിനോട് ഞങ്ങള്‍ ആവശ്യപ്പെടുന്നു. നമ്മുടെ ആരോഗ്യപരിപാലനരംഗത്ത് ആശാവര്‍ക്കര്‍മാരുടെ സേവനം വിലമതിക്കാനാവാത്തതാണ്. കോവിഡ് കാലത്ത് സംസ്ഥാനത്തെ രോഗപ്രതിരോധ പ്രവര്‍ത്തനങ്ങളിലെ ഏറ്റവും പ്രധാന കണ്ണിയായിരുന്നു ആശാവര്‍ക്കര്‍മാര്‍. ആശാവര്‍ക്കര്‍മാരുടെ സേവനത്തിന് ആനുപാതികമല്ല അവര്‍ക്കു ലഭിക്കുന്ന തുച്ഛമായ പ്രതിഫലം.

ഓണറേറിയം 21000 രൂപയായി വര്‍ദ്ധിപ്പിക്കുക, നല്കാനുള്ള 3 മാസത്തെ കുടിശ്ശിക നല്കുക, വിരമിക്കല്‍പ്രായം 62 എന്ന് ഏകപക്ഷീയമായി നടത്തിയ പ്രഖ്യാപനം പിന്‍വലിക്കുക, 5 ലക്ഷം രൂപ വിരമിക്കല്‍ ആനുകൂല്യമായി നല്കുക തുടങ്ങിയ തികച്ചും ന്യായമായ ആവശ്യങ്ങളുന്നയിച്ചാണ് ആശാ വര്‍ക്കര്‍മാര്‍ സെക്രട്ടറിയേറ്റിനു മുന്നില്‍ രാപകല്‍സമരം നടത്തുന്നത്.

ആശാവര്‍ക്കര്‍മാര്‍ ഉന്നയിക്കുന്ന ആവശ്യങ്ങളെക്കുറിച്ച് അവരുമായി ചര്‍ച്ച ചെയ്യുന്നതിനു പകരം അവരെ പരിഹസിക്കുകയും അധിക്ഷേപിക്കുകയും ഭീഷണിപ്പെടുത്തുകയും ചെയ്യാനാണ് ആരോഗ്യ - ധനകാര്യ മന്ത്രിമാരും ചില സിപിഎം, സിഐടിയു നേതാക്കളും ശ്രമിക്കുന്നത്. സംഘടിക്കാനും സമരം ചെയ്യാനുമുള്ള പ്രാഥമിക അവകാശത്തെപ്പോലും ചോദ്യം ചെയ്യുകയാണ് ഭരണാധികാരികള്‍. സെക്രട്ടറിയേറ്റിനുമുന്നില്‍ ആശാവര്‍ക്കര്‍മാരെ അഭിസംബോധന ചെയ്ത് സംസാരിച്ച ബുദ്ധിജീവികളെയും സാമൂഹ്യപ്രവര്‍ത്തകരെയും പോലീസിനെ ഉപയോഗിച്ച് ഭീഷണിപ്പെടുത്താനുള്ള ബാലിശവും പരിഹാസ്യവുമായ നീക്കമുണ്ടാകുന്നു. ഒരു പരിഷ്‌കൃത ജനാധിപത്യ സമൂഹത്തില്‍ ഒരുതരത്തിലും അംഗീകരിക്കാന്‍ കഴിയുന്നതല്ല ഇതൊന്നും. സമരം ചെയ്യുന്നവരെ അധിക്ഷേപിക്കാനും സമരത്തെ അടിച്ചമര്‍ത്താനുമുള്ള നീക്കത്തില്‍നിന്ന് സര്‍ക്കാര്‍ പിന്മാറണം.

ആശാവര്‍ക്കര്‍മാരുടെ ഓണറേറിയം നിശ്ചയിക്കുന്നത് കേന്ദ്ര സര്‍ക്കാരാണെന്നും സംസ്ഥാന സെക്രട്ടറിയേറ്റിന് മുന്നില്‍ അല്ല കേന്ദ്രത്തിനെതിരേയാണ് സമരം ചെയ്യേണ്ടതെന്നുമാണ് സര്‍ക്കാരിന്റെ സ്വയംപ്രഖ്യാപിത വക്താക്കളായി സാമൂഹ്യ മാധ്യമങ്ങളിലും മറ്റും പ്രത്യക്ഷപ്പെടുന്നവര്‍ പറയുന്നത്. സംസ്ഥാനത്ത് ആരോഗ്യ പരിപാലനമേഖലയിലെ ഏറ്റവും താഴെത്തട്ടില്‍ സുപ്രധാനമായ ചുമതലകള്‍ ഏറ്റെടുത്ത് കഠിനാധ്വാനം ചെയ്യുന്ന പാവപ്പെട്ട തൊഴിലാളികളുടെ ജീവിതം വഴിമുട്ടിനില്‍ക്കുകയാണ് ഇവിടെ. കേന്ദ്രത്തിനാണ് മുഖ്യ ഉത്തരവാദിത്വമെങ്കില്‍ ആശാവര്‍ക്കര്‍മാരുടെ ആവശ്യം കേന്ദ്ര സര്‍ക്കാരിനുമുന്നില്‍ ഉന്നയിച്ച് പരിഹാരം കാണാനുള്ള ബാധ്യത സംസ്ഥാന സര്‍ക്കാരിനുണ്ട്. ആ ഉത്തരവാദിത്വത്തില്‍നിന്ന് സംസ്ഥാന സര്‍ക്കാര്‍ ഒളിച്ചോടരുത്. സമരം ചെയ്യുന്ന ആശാവര്‍ക്കര്‍മാരുമായി ഒരു നിമിഷം വൈകാതെ ചര്‍ച്ച ആരംഭിക്കണമെന്നും അവരുടെ ആവശ്യങ്ങള്‍ അംഗീകരിച്ച് സമരം ഒത്തുതീര്‍പ്പാക്കണമെന്നും ബന്ധപ്പെട്ട എല്ലാവരോടും ഞങ്ങള്‍ അഭ്യര്‍ത്ഥിക്കുന്നു.

കെ. സച്ചിദാനന്ദന്‍കെ. ജി .ശങ്കരപ്പിള്ളസുഭാഷ് ചന്ദ്രന്‍റിയാസ് കോമുകെ. അജിതജോയ് മാത്യുസി. വി. ബാലകൃഷ്ണന്‍ബി. രാജീവന്‍അന്‍വര്‍ അലിചന്ദ്രമതിവി. എം ഗിരിജപ്രേം ചന്ദ്ഇ. വി രാമകൃഷ്ണന്‍ഉണ്ണി. ആര്‍.സാവിത്രി രാജീവന്‍എം. ആര്‍ രാജന്‍ ( ഫിലിം മേക്കര്‍ )ഹരിനാരായണന്‍ ( കവി )ടി. കെ വിനോദന്‍ടി. ടി ശ്രീകുമാര്‍കെ. ജി. താരജെ. ദേവികഎം എന്‍ കാരശ്ശേരികെ. സി നാരായണന്‍രത്‌നാകരന്‍ മാങ്ങാട്

ജി. അരുണിമഗാര്‍ഗ്ഗി ( ഹരിതകം )ശിവജി പണിക്കര്‍കെ. ടി റാം മോഹന്‍കെ. വിനോദ് ചന്ദ്രന്‍ഗോപിനാഥ് ഹരിതഡോ. ആസാദ്സജിത ശങ്കര്‍നീലന്‍ദാമോദര്‍ പ്രസാദ്സി അനൂപ്പി. സി.ജോസിഎസ് ജഗദീഷ് ബാബുപ്രിയദാസ് മംഗലത്ത്ജോണി എം എല്‍ആശാലതമിനി മോഹന്‍പ്രവീണ്‍ പിലാശ്ശേരിഷീബ അമീര്‍ അലിഅംബിക ( മറുവാക്ക് )ശ്രീധര്‍ രാധാകുഷ്ണന്‍അനിത എസ് ( ട്രീ വാക് )കെ. രാജന്‍ടി . ആര്‍. വേണുഗോപാലന്‍സജയ് കെ. വി.സി. എസ് വെങ്കിടേശ്വരന്‍പ്രസന്നരാജന്‍വി. വിജയകുമാര്‍കെ. സഹദേവന്‍അഭീഷ് ശശിധരന്‍എം. രാജീവ് കുമാര്‍സുബ്രഹ്‌മണ്യന്‍ നാടുവാലത്ത്വി യു സുരേന്ദ്രന്‍വില്‍ഫ്രഡ് കെ പി ( ചിത്രകാരന്‍ )പി. ഇ. ഉഷപി. കെ ശ്രീനിവാസന്‍എ . പ്രതാപന്‍ജി. ദിലീപന്‍മുസ്തഫ ദേശമംഗലം ( ഫിലിം മേക്കര്‍ )എബിന്‍ ഗീവര്‍ഗ്ഗീസ് ( ജേണലിസ്റ്റ് )രാജേഷ് എരുമേലിരാജഗോപാല്‍ജെ രഘുകരുണാകരന്‍ജഗദീശന്‍ കളത്തില്‍ബാബുജിപി. പി. സത്യന്‍ബിജു റോക്കിഅഗസ്റ്റിന്‍ കുട്ടനല്ലൂര്‍സുധീഷ് രാഘവന്‍അശോക് കുമാര്‍ഗണേഷ് പന്നിയത്ത്സച്ചിന്‍ മലയാറ്റില്‍ഡോ. ബിന്ദു എം പികെ ടി. ഷാഹുല്‍ ഹമീദ്

ടീസ്റ്റ സെറ്റല്‍വാദ്ജസ്റ്റിസ് .മാര്‍ക്കണ്ഡേയ കട്ജുലളിത രാംദാസ് ( former chair Greenpeace international )ആര്‍. രാജഗോപാല്‍ ( ഫോര്‍മര്‍ എഡിറ്റര്‍ ടെലിഗ്രാഫ് )പ്രൊഫ . ഷംസുല്‍ ഇസ്ലാം ( എഴുത്തുകാരന്‍ )സുസ്മിത് ബോസ് ( മ്യൂസിഷ്യന്‍ )ഡോ . എസ് ഫെയ്സി ( Ecologist )ജോഷി ജോസഫ് ( ഫിലിം മേക്കര്‍ )അരുണ റോഡ്രിഗ്സ് ( environmentalist )സത്യസാഗര്‍ ( ഹെല്‍ത്ത് വര്‍ക്കര്‍ )മീരാ സംഗമിത്രരാമസുന്ദരി ( മാതൃക -ആന്ധ്രപ്രദേശ് )",left
"2024          :സിബിഎല്ലിലെ ആദ്യമത്സരം ഉപേക്ഷിച്ചു; താഴത്തങ്ങാടിയിൽ നാടകീയ രംഗങ്ങൾ, പ്രതിഷേധത്തിനിടെ ട്രാക്കും ടൈമറും തകർന്നു -    2024              - കോട്ടയം:പ്രതിഷേധത്തെ തുടര്‍ന്ന് ഈ വര്‍ഷത്തെ ചാമ്പ്യന്‍സ് ബോട്ട് ലീഗിന്‍റെ (സിബിഎൽ) ആദ്യ മത്സരം ഉപേക്ഷിച്ചു. പ്രതിഷേധത്തിനിടെ ട്രാക്കും ടൈമറും തകര്‍ന്നു. ഇതോടെയാണ് ഫൈനൽ മത്സരം ഉള്‍പ്പെടെ ഉപേക്ഷിച്ചത്. മത്സരം നടക്കുന്ന സ്ഥലത്ത് സംഘര്‍ഷാവസ്ഥ തുടരുകയാണ്. അതി നാടകീയ രംഗങ്ങളാണ് മത്സര നടക്കുന്ന താഴത്തങ്ങാടിയിലുണ്ടായത്. മഴയെതുടര്‍ന്ന് വീണ്ടും തുഴയാൻ അവസരം കൊടുക്കണമെന്ന് ആവശ്യപ്പെട്ടിരുന്നു. എന്നാൽ സംഘാടകര്‍ നിഷേധിച്ചു. ഇതോടെ കുമരകം ടൗണ്‍ ക്ലബ്ബ് പ്രതിഷേധിച്ചു. നടുഭാഗം ചുണ്ടനിലാണ് കുമരകം ടൗണ്‍ ക്ലബ് മത്സരിച്ചത്.

കുമരകം ടൗൺ ക്ലബിന്‍റെ ആവശ്യം അംഗീകരിക്കാതെ വള്ളംകളി തുടരാൻ അനുവദിക്കില്ലെന്ന് പ്രതിഷേധക്കാര്‍ നിലപാടെടുത്തു. ഇതോടെയാണ് വലിയ പ്രതിഷേധമുണ്ടായത്.  പരാതി പറഞ്ഞിട്ട് കേൾക്കാൻ പോലും സംഘാടകസമിതി തയ്യാറായില്ലെന്നും പ്രതിഷേധക്കാര്‍ ആരോപിച്ചു. ഈ വര്‍ഷത്തിലെ ആദ്യത്തെ സിബിഎൽ മത്സരമാണ് ഇന്ന് താഴത്തങ്ങാടിയിൽ ആരംഭിച്ചത്. ഇതാണ് പ്രതിഷേധത്തെ തുടര്‍ന്ന് തടസ്സപ്പെട്ടത്. ഇതേ തുടര്‍ന്ന് ഹീറ്റ്സ് മത്സരത്തിനുശേഷമുള്ള മറ്റു മത്സരങ്ങളെല്ലാം നിര്‍ത്തിവെയ്ക്കുകയായിരുന്നു.

ഹീറ്റ്സ് മത്സരങ്ങളിൽ വള്ളങ്ങള്‍ ഫിനിഷ് ചെയ്ത സമയം അനുസരിച്ച് ഓരോരുത്തര്‍ക്കും പോയന്‍റ് നൽകാനും സംഘാടകര്‍ തീരുമാനിച്ചു. ആദ്യ സിബിഎൽ മത്സരം ഉപേക്ഷിച്ചുകൊണ്ടുള്ള തീരുമാനത്തിലസും കടുത്ത പ്രതിഷേധമാണ് സ്ഥലത്ത് നടന്നത്. പ്രതിഷേധത്തിനിടെ ട്രാക്ക് സംവിധാനങ്ങളും ടൈമര്‍ സംവിധാനങ്ങളും തകര്‍ന്നു. ഇതിനുപുറമെ മത്സരം നടത്താനുള്ള വെളിച്ചം ഇല്ലാത്തതും കണക്കിലെടുത്താണ് ഫൈനൽ അടക്കം ഉപേക്ഷിച്ചതെന്ന് സംഘാടകര്‍ അറിയിച്ചു.

പ്രതിഷേധിച്ച ടീമുകൾക്കെതിരെയുള്ള നടപടിയടക്കം സിബിഎൽ ടെക്നിക്കൽ കമ്മിറ്റി യോഗം ചേർന്ന് തീരുമാനിക്കും. സ്ഥലത്ത് പൊലീസ് തുഴച്ചിൽക്കാരും തമ്മിൽ സംഘർഷമുണ്ടായി. വേദിയിലേക്ക് കയറിയാണ് പ്രതിഷേധം. ഇവരെ പിരിച്ചുവിടാനുള്ള ശ്രമത്തിനിടെയാണ് സംഘര്‍ഷം.

മാറ്റിവെച്ച ചാമ്പ്യൻസ് ബോട്ട് ലീഗ് നടത്താൻ തീരുമാനം; ആറു സ്ഥലങ്ങളിലായി വള്ളംകളി, ആദ്യ മത്സരം നവംബര്‍ 16ന്",right
"ഷൈമയ്ക്കൊപ്പമുള്ള ചിത്രം സ്റ്റാറ്റസ് | പലവട്ടം ജീവനൊടുക്കാന്‍ ശ്രമിച്ച് സജീര്‍ | നിക്കാഹിനു പിന്നാലെ 18കാരി ജീവനൊടുക്കി | കൈ ഞരമ്പ് മുറിച്ച അയല്‍വാസി തൂങ്ങിമരിച്ചു | നവവധു ജീവനൊടുക്കി | അയല്‍വാസി തൂങ്ങിമരിച്ചു |        ,    |  |  |  |    |    |    |     |     |     |    |     |     |     | നിക്കാഹ് നടന്ന് ദിവസങ്ങള്‍ക്കകം ഷൈമ എന്ന പതിനെട്ടുകാരി ജീവനൊടുക്കിയതിനു പിന്നാലെ കൈ ഞരമ്പ് മുറിച്ച് സ്വയം ജീവനൊടുക്കാന്‍ ശ്രമിച്ച അയല്‍വാസി സജീറിനെ (19 ) തൂങ്ങിമരിച്ച നിലയില്‍ കണ്ടെത്തി. ഷൈമ ആത്മഹത്യ ചെയ്തതിനു പിന്നാലെ സജീര്‍ കൈ ഞരമ്പ് മുറിച്ചു. ചികിത്സയ്ക്കു ശേഷം വീട്ടിലെത്തിച്ചപ്പോള്‍ ശുചിമുറി കഴുകാനുപയോഗിക്കുന്ന ലായനി എടുത്ത് കുടിച്ച് വീണ്ടും ആശുപത്രിയിലായി.

മഞ്ചേരി മെഡിക്കല്‍ കോളജ് ആശുപത്രിയില്‍ ചികിത്സയിലായിരുന്ന സജീര്‍ ആരുമറിയാതെ ഇവിടെ നിന്ന് കടന്നുകളഞ്ഞു. പിന്നീട് നടത്തിയ അന്വേഷണത്തില്‍ എടവണ്ണ പുകമണ്ണില്‍ തൂങ്ങിമരിച്ച നിലയില്‍ കണ്ടെത്തുകയായിരുന്നു. ഷൈമയുമായി സജീര്‍ ഇഷ്ടത്തിലായിരുന്നു. ഇരുവരും ഒന്നിച്ചുള്ള ചിത്രം സജീര്‍ സമൂഹമാധ്യമത്തില്‍ സ്റ്റാറ്റസ് ഇട്ടിരുന്നു. ‘എന്‍റെ മാലാഖ’ എന്ന ഒറ്റവരിക്കൊപ്പമാണ് വെള്ള നിറത്തിലുള്ള വസ്ത്രം ധരിച്ച് ഇരുവരും നില്‍ക്കുന്ന ചിത്രം സജീര്‍ പോസ്റ്റ് ചെയ്തത്.

വിവാഹം കഴിച്ച് ഒന്നിച്ച് ജീവിക്കണമെന്നായിരുന്നു ഇരുവരുടെയും ആഗ്രഹം. എന്നാല്‍ ഷൈമയുടെ വീട്ടുകാര്‍ മറ്റൊരു നിക്കാഹ് നിര്‍ബന്ധിച്ച് നടത്തി. ഷൈമയുടെ സമ്മതമില്ലാതെയാണ് ബന്ധുക്കള്‍ നിക്കാഹ് നടത്തിയതെന്ന് പൊലീസ് അന്വേഷണത്തിലും ബോധ്യപ്പെട്ടിരുന്നു. ജനുവരി അവസാനമായിരുന്നു നിക്കാഹ്. മതാചാര പ്രകാരം ചടങ്ങ് നടത്തിയെങ്കിലും ഭര്‍ത്താവിന്റെ വീട്ടിലേക്ക് ഷൈമയെ കൂട്ടിക്കൊണ്ട് പോയിരുന്നില്ല. പിന്നാലെ വീട്ടിനുള്ളില്‍ ഷൈമ തൂങ്ങിമരിക്കുകയായിരുന്നു.

പിതാവ് മരിച്ച ശേഷം പിതൃസഹോദരന്‍റെ വീട്ടിലായിരുന്നു ഷൈമ താമസിച്ചിരുന്നത്. കാരക്കുന്ന് ഹയർ സെക്കൻഡറി സ്കൂളിൽ പ്ലസ് ടു പഠനത്തിനു ശേഷം പിഎസ്‌സി പരീക്ഷാ പരിശീലനം നടത്തുകയായിരുന്നു ഷൈമ സിനിവര്‍.",neutral
"ഇന്ത്യ വികസിത സാമ്പത്തിക ശക്തിയാവില്ലെന്ന് ലോക ബാങ്ക് 2047ല്‍ ഇന്ത്യ വികസിത സാമ്പത്തിക ശക്തിയായി മാറുമെന്ന നരേന്ദ്ര മോഡിയുടെ ആഗ്രഹം പൂവണിയില്ലെന്ന് ലോക ബാങ്ക് പ്രതിനിധി. രാജ്യം രൂക്ഷമായ തൊഴിലില്ലായ്മ അഭിമുഖീകരിക്കുന്ന വേളയില്‍ ഇതിന് പരിഹാരം കാണുകയാണ് വേണ്ടതെന്നും ലോക ബാങ്കിന്റെ  സൗത്ത് ഏഷ്യ മുഖ്യ പ്രതിനിധി ഫ്രാന്‍സിസ്ക എന്‍സോര്‍ജ്. കൂടുതല്‍ തൊഴിലവസരം സൃഷ്ടിക്കുകയാണ് ഇതിന്റെ ആദ്യപടിയെന്നും ഫ്രാന്‍സിസ്ക എന്‍സോര്‍ജ് അഭിപ്രായപ്പെട്ടു.

മോഡിയുടേത് വിദൂര സ്വപ്നം മാത്രമാണ്. അടിസ്ഥാനപരമായ മാറ്റം വരുത്താത്തപക്ഷം അത് വെറും മോഹമായി അവശേഷിക്കും.കഴിഞ്ഞ ദിവസം പുറത്തിറക്കിയ ലോക ബാങ്കിന്റെ ജോബ് ഫോര്‍ റിസിലിയന്‍സ് റിപ്പോര്‍ട്ടില്‍ തൊഴിലില്ലായ്മ പരിഹരിക്കുന്നതില്‍ മറ്റ് വികസ്വര രാജ്യങ്ങളെ അപേക്ഷിച്ച് ഇന്ത്യ ഏറെ പിന്നിലാണെന്ന് ചൂണ്ടിക്കാട്ടുന്നു.2010ലായിരുന്നു ഇത്തരമൊരു അവസ്ഥ ആദ്യമുണ്ടായത്. 2000 മുതല്‍ 22 വരെയുള്ള കാലഘട്ടത്തില്‍ ഇന്ത്യ മറ്റ് ദക്ഷിണേഷ്യന്‍ രാജ്യങ്ങളുടെ പട്ടികയില്‍ ഏറെ പിന്നോട്ട് പോയി. ഇന്ത്യക്ക് പിന്നില്‍ നേപ്പാള്‍ മാത്രമാണ് തൊഴിലില്ലായ്മ പരിഹരിക്കുന്നതില്‍ ഉദാസീനത കാട്ടുന്നത്.

ഉയരുന്ന ജനസംഖ്യക്ക് ആനുപാതികമായി തൊഴിലവസരം വര്‍ധിക്കാത്തത് ആഭ്യന്തര മൊത്ത ഉല്പാദന വളര്‍ച്ചയ്ക്കും തിരിച്ചടി സൃഷ്ടിക്കും. രാജ്യത്തെ തൊഴില്‍ശക്തിയില്‍ വന്ന ഗണ്യമായ ഇടിവാണ് വികസിത സാമ്പത്തിക വളര്‍ച്ചയ്ക്ക് പ്രധാന വെല്ലുവിളി.കഴിഞ്ഞ മാസം ഇന്റര്‍നാഷണല്‍ ലേബര്‍ ഓര്‍ഗനൈസേഷന്‍ പുറത്തിറക്കിയ ഇന്ത്യ ഡെവലപ്മെന്റ് റിപ്പോര്‍ട്ട് 2024 ല്‍ രാജ്യത്തെ യുവജനങ്ങളുടെ ജനസംഖ്യയുമായി  താരതമ്യം ചെയ്യുമ്പോള്‍ വിദ്യാസമ്പന്നരായ തൊഴില്‍രഹിതരുടെ ശതമാനം 82.9 ആണെന്ന് രേഖപ്പെടുത്തിയിരുന്നു.സെക്കന്‍ഡറി വിദ്യാഭ്യാസം നേടിയ യുവജനങ്ങളുടെ ഇടയിലെ തൊഴിലില്ലായ്മ നിരക്ക് അഞ്ച് മടങ്ങ് വര്‍ധിച്ചതായും ഐഎല്‍ഒ റിപ്പോര്‍ട്ടില്‍ പറയുന്നു. കഴിഞ്ഞ സെപ്റ്റംബറില്‍ ലോക ബാങ്ക് പുറത്തിറക്കിയ റിപ്പോര്‍ട്ടില്‍ രാജ്യത്തെ മുതിര്‍ന്ന പൗരന്‍മാരുടെ ശതമാനം 20 ആയി വര്‍ധിച്ചതായും ചൂണ്ടിക്കാട്ടിയിരുന്നു.

Eng­lish Sum­ma­ry: World Bank says India is not a devel­oped eco­nom­ic power

You may also like this video",left
"മറക്കാതിരിക്കണം ഗുരുധര്‍മ്മം അരുവിപ്പുറത്തെ പ്ലാവിൻ ചുവട്ടിലിരുന്ന്, ശ്രീനാരായണഗുരുവും, മഹാകവി കുമാരനാശാനും, ഡോക്ടർ പല്പുവും ആഴത്തിൽ ചർച്ച ചെയ്തതിനുശേഷമാണ്, നവോത്ഥാനകാലഘട്ടത്തിൽ കേരളത്തിൽ വിപ്ലവകരമായ പല മാറ്റങ്ങൾക്കും, നേതൃത്വം നൽകിയ ശ്രീനാരായണധർമ്മ പരിപാലനയോഗത്തിന് 1903ൽ ജന്മം നൽകിയത്. മലയാളക്കരയിൽ നിലനിന്നിരുന്ന ക്ഷേത്ര പ്രതിഷ്ഠാ സങ്കല്പങ്ങളെ അട്ടിമറിച്ചുകൊണ്ട്, 1888ൽ അരുവിപ്പുറത്ത് ഗുരു നടത്തിയ ശിവപ്രതിഷ്ഠയ്ക്കു ശേഷം അദ്ദേഹം അവിടെ എഴുതിവച്ച കാലാതിവർത്തിയായ സന്ദേശം ശ്രീനാരായണസമൂഹം സ്മരിക്കേണ്ടതുണ്ട്. “ജാതിഭേദം, മതദ്വേഷമേതുമില്ലാതെ സർവരും സോദരത്വേന വാഴുന്ന മാതൃകാ സ്ഥാനമാണിത്.” ജാതിയുടെയും മതത്തിന്റെയും മാത്രമല്ല മറ്റേതിന്റെയും ഭേദ ചിന്തയില്ലാതെ ഒരമ്മ പെറ്റ മക്കളെപ്പോൽ സഹോദരസ്നേഹത്തോടെ മാനവർ പുലർന്നുകാണുന്ന ഇടമാവണം ഈ ലോകം എന്നാണ് ഗുരു കല്പിച്ചരുളിയത്.

കാല ദേശാതിർത്തികളില്ലാത്തതാണ് ഗുരുസന്ദേശങ്ങൾ. ആ ധർമ്മം ആചരിക്കുകയും പരിപാലിക്കുകയും പ്രചരിപ്പിക്കുകയും അതുവഴി സത്യവും ധർമ്മവും ത്യാഗബുദ്ധിയും അഹിംസയും സാഹോദര്യവും പ്രോജ്വലിച്ചുദിച്ചു ശോഭയാർന്നു നിൽക്കുന്ന ഒരു രാജ്യമാണ് ശ്രീനാരായണ ഗുരു കണികണ്ടുണരാൻ കൊതിച്ചത്. ആത്മോപദേശശതകം എന്ന കൃതിയിൽ ഗുരു പറയുന്നു;“പൊരുതു ജയിപ്പതസാധ്യമൊന്നിനോടൊ-ന്നൊരു മതവും പൊരുതലൊടുങ്ങുവീല,പരമതവാദി,യിതോർത്തിടാതെ പാഴേപൊരുതു പൊലിഞ്ഞീടുമെന്ന ബുദ്ധി വേണം.”മതങ്ങൾ തമ്മിൽ യുദ്ധം ചെയ്താൽ ഒരു മതവും ജയിക്കാൻ പോകുന്നില്ല. മാത്രമല്ല എന്റെ മതം മാത്രമാണ് ശരി എന്നുപറഞ്ഞ് പരസ്പരം കലഹിക്കുന്നവർ പൊരുതി നശിക്കുമെന്നോർക്കുക. ഈ പരമമായ സത്യം ലോകജനതയ്ക്ക് വെളിവാക്കി കൊടുക്കുവാനാണ് ഗുരു 1925ൽ ആലുവയിൽ, ഏഷ്യയിലെ തന്നെ ആദ്യത്തെ മത സൗഹാർദ സമ്മേളനം വിളിച്ചു ചേർത്തത്. എന്നിട്ടവിടെ ഇങ്ങനെ വിളംബരം ചെയ്തു: “വാദിക്കാനും, ജയിക്കാനുമല്ല, അറിയാനും, അറിയിക്കാനുമാണ് ഈ സമ്മേളനം.” ഇപ്പോഴത്തെ യോഗം ജനറൽ സെക്രട്ടറി വെള്ളാപ്പള്ളി നടേശനു മുമ്പേ എസ്എൻഡിപി യോഗത്തെ നയിച്ച, കുമാര മഹാകവിയും, മൂര്‍ക്കോത്ത് കുമാരനും, സി കേശവനും, എം കെ രാഘവനും, ആർ ശങ്കറുമെല്ലാം ഗുരുവിന്റെ വഴിയെയാണ് സഞ്ചരിച്ചത്. അതിനു വിരുദ്ധമായി ചെയ്യുന്നതെല്ലാം ഗുരുനിന്ദയാണ്.

നമ്മുടെ രാജ്യവും ഭരണഘടനയും വർഗീയ, വിധ്വംസക ശക്തികളിൽ നിന്ന് അതിഗുരുതരമായ ഭീഷണികൾ നേരിടുന്ന ഇക്കാലത്ത് മഹത്തായ എസ്എൻഡിപി യോഗത്തിന്റെ നേതൃത്വത്തിന് ഗുരുധർമ്മത്തിലധിഷ്ഠിതമായ മാതൃകയാക്കാവുന്ന ഒട്ടേറെ കാര്യങ്ങൾ ചെയ്യാനുണ്ട്. സത്യവും, ധർമ്മവും, അഹിംസയും, ത്യാഗവും, സാഹോദര്യവും ഒരുപോലെ പുലരുന്ന ഒരു ലോകമായിരുന്നു ഗുരു സ്വപ്നം കണ്ടത്. അതിന് പൂർണതയേകുക എന്നതാണ് യോഗം ജനറൽ സെക്രട്ടറി എന്ന നിലയിൽ വെള്ളാപ്പള്ളിയും, സഹപ്രവർത്തകരും ചെയ്യേണ്ടത്. ദൈവത്തിന്റെ സ്വന്തം നാട് എന്ന് ലോകം വിശേഷിപ്പിക്കുന്ന കേരളത്തെ മതത്തിന്റെ പേരിൽ വിഭജിച്ച് കലാപമുണ്ടാക്കാൻ ശ്രമിക്കുന്നതും, എസ്എൻഡിപി യോഗത്തിന്റെ അനുഭാവികളായ പതിനായിരങ്ങളെ മതചിന്തയിളക്കി പോർക്കളത്തിലിറക്കാൻ പ്രേരിപ്പിക്കുന്നതും മാപ്പർഹിക്കാത്ത കുറ്റകൃത്യമാണ്. തന്റെ സമുദായത്തിന്റെ ന്യായമായ അവകാശങ്ങൾക്കുവേണ്ടി വാദിക്കുന്നതിൽ തെറ്റില്ല, പക്ഷെ അതൊരു ദേശത്തെയും, വിഭാഗത്തെയും പഴിചാരിക്കൊണ്ടാകരുത്. ഇന്ത്യയിൽ മറ്റൊരു സംസ്ഥാനത്തും കാണാത്ത മതസൗഹാർദവും, ജനാധിപത്യ — ശാസ്ത്രബോധവും കേരളത്തിൽ ഉദിച്ചുനില്പുണ്ട്. അത് ലക്ഷ്യബോധമുള്ള സർക്കാർ ജനഹിതമറിഞ്ഞ് പ്രവർത്തിക്കുന്നതുകൊണ്ടാണ്. “ഒരു ജാതി, ഒരു മതം, ഒരു ദൈവം” എന്നതിന്റെ അർത്ഥം മന‌സിലാക്കാനുള്ള വിവേകം ഇനിയെങ്കിലും എസ്എൻഡിപി നേതൃത്വം കാണിച്ചാൽ അത് ശ്രീനാരായണ ഗുരുവിനോടു കാണിക്കുന്ന കൃതജ്ഞതയാകും എന്നതിൽ സംശയമില്ല.

ഇതു തന്നെയാണ് ശ്രീനാരായണഗുരു പറഞ്ഞതും. ഈയൊരു കാഴ്ചപ്പാടിന്റെ സാക്ഷാത്കരണത്തിനുവേണ്ടിയാണ് എസ്എൻഡിപി യോഗം പ്രവർത്തിച്ചതും, കേരളത്തിന്റെ മണ്ണ് ഉഴുതുമറിച്ചതും. ആ മണ്ണിലാണ് കമ്മ്യൂണിസം പടർന്നു പന്തലിച്ചതും, നന്മയുടെയും സത്യത്തിന്റെയും ജനാധിപത്യത്തിന്റെയും  മതസൗഹാർദത്തിന്റെയും വിത്തെറിഞ്ഞ്, നൂറുമേനി വിളവെടുപ്പ് നടത്തിയതും. 16 വർഷം എസ്എൻഡിപി  യോഗത്തിന്റെ ജനറൽ സെക്രട്ടറിയായിരുന്ന മഹാകവി ആശാന്റെ നളിനി എന്ന കൃതിയിലെ വരികൾ, ജനറൽസെക്രട്ടറി പദത്തിൽ മുപ്പതാണ്ട് തികയ്ക്കുന്ന വെള്ളാപ്പള്ളി മാതൃകയാക്കുകയാണ് വേണ്ടത്. “അന്യജീവനുതകി സ്വജീവിതം ധന്യമാക്കുമമലേ വിവേകികൾ.” ഗുരുവിന്റെ ഹിതം തന്റെ വാക്കുകളിലും, പ്രവൃത്തിപഥത്തിലും അന്വർത്ഥമാക്കിയ മഹാത്മാവാണ് ആശാൻ. യോഗത്തിന്റെ ജീവാത്മാവും, പരമാത്മാവുമായ നാരായണഗുരുവിന്റെ ചന്ദനഗന്ധിയായ വരികളാണ് “മനുജനും, മനുജനും തമ്മിൽ സാഹോദര്യമുദിക്കണം, അതിനു വിഘാതമായുള്ളതെല്ലാം ഇല്ലാതെയാകണം.” ഗുരുദർശനത്തിലും, ധർമ്മത്തിലും, ആകൃഷ്ടരായി ജീവിതത്തെ ശ്രീവൽക്കരിച്ച മഹദ്‌വ്യക്തിത്വങ്ങളാണ് ഇഎംഎസ് നമ്പൂതിരിപ്പാടും, എകെജിയും, സി അച്യുതമേനോനും. അവർ ഗുരു ചെയ്തതു പോലെ, അന്യർക്ക് ഗുണം ചെയ്യുന്നതിനായ് ആയുസും, വപുസും ബലിയർപ്പിച്ചു. കാലഘട്ടത്തിന്റെ വിളി കേട്ട്, എസ്എൻഡിപി യോഗം എന്തിനു വേണ്ടിയാണോ സംസൃഷ്ടമായത്, ആ ലക്ഷ്യത്തിലധിഷ്ഠിതമായ കർമ്മപദ്ധതികൾ ആവിഷ്കരിച്ച് നടപ്പിലാക്കുന്നതിൽ ഇനിയും വീഴ്ചവരുത്തിയാൽ, അത് മനസിലാക്കി ശ്രീനാരായണസമൂഹം പ്രതികരിക്കും എന്നതിനു് ഒരു തർക്കവുമില്ല.",left
"ലോക റാങ്കിങ്ങില്‍  ശുഭ്മാന്‍ ഗില്‍ ഒന്നാമത്; പിന്നിലാക്കിയത് ബാബർ അസമിനെ ഐസിസി പുറത്തിറക്കിയ ഏറ്റവും പുതിയ ഏകദിന ബാറ്റിംഗ് റാങ്കിംഗിൽ ഇന്ത്യയുടെ യുവതാരം ശുഭ്മാന്‍ ഗില്‍ ഒന്നാം സ്ഥാനത്തേക്ക് തിരിച്ചെത്തി. പാകിസ്ഥാന്‍റെ ബാബര്‍ അസമിനെ മറികടന്നാണ് ഗില്‍ ഈ നേട്ടം സ്വന്തമാക്കിയത്. 796 റേറ്റിംഗ് പോയന്‍റുകൾ സ്വന്തമാക്കിയ ഗില്‍, ഏകദിന ബാറ്റിംഗ് റാങ്കിംഗിൽ ഒന്നാമതെത്തുന്ന നാലാമത്തെ ഇന്ത്യൻ താരമായി. മുൻപ് ഈ നേട്ടം കൈവരിച്ചത് സച്ചിന്‍ ടെന്‍ഡുല്‍ക്കര്‍, എം.എസ് ധോണി, വിരാട് കോലി എന്നിവർ മാത്രമാണ്.

ഗില്ലിന്‍റെ ഈ മുന്നേറ്റത്തിന് പ്രധാന കാരണം ഇംഗ്ലണ്ടിനെതിരായ ഏകദിന പരമ്പരയിൽ പ്രകടിപ്പിച്ച മികച്ച ഫോമാണ്. പരമ്പരയിലെ മൂന്ന് മത്സരങ്ങളിൽ ഗില്‍ രണ്ട് അർധ സെഞ്ചുറികളും ഒരു സെഞ്ചുറിയും അടക്കം 259 റൺസ് നേടുകയും 86.33 ശരാശരി നിലനിര്‍ത്തുകയും ചെയ്തു. അതേസമയം, ത്രിരാഷ്ട്ര പരമ്പരയിൽ മോശം പ്രകടനം കാഴ്ചവെച്ച ബാബര്‍ അസം 773 റേറ്റിംഗ് പോയന്‍റുമായി രണ്ടാമതായി.

വിരാട് കോലി ആറാം സ്ഥാനത്തും ശ്രേയസ് അയ്യര്‍ ഒമ്പതാം സ്ഥാനത്തുമാണ്. ശ്രീലങ്കൻ നായകൻ ചരിത് അസലങ്ക, എട്ട് സ്ഥാനങ്ങൾ മെച്ചപ്പെടുത്തി എട്ടാം സ്ഥാനത്തേക്ക് ഉയർന്നതും ശ്രദ്ധേയമാണ്. ന്യൂസിലന്‍ഡിന്‍റെ ഡാരിൽ മിച്ചൽ രണ്ട് സ്ഥാനങ്ങൾ മുന്നേറി അഞ്ചാമത്തെ സ്ഥാനത്തേക്ക് എത്തി.

2021ലാണ് ബാബര്‍ അസം ആദ്യമായി ഏകദിന ബാറ്റിംഗ് റാങ്കിംഗിൽ ഒന്നാമതെത്തിയത്. 1258 ദിവസത്തേക്ക് ആ സ്ഥാനം ഉറപ്പാക്കിയ ബാബര്‍, 2023 ഏകദിന ലോകകപ്പിന് ശേഷം വീണ്ടും ഒന്നാമതായി. എന്നാൽ, 2024 ടി20 ലോകകപ്പിന് ടീമുകൾ കൂടുതൽ പ്രാധാന്യം നൽകിയതോടെ ഏകദിന റാങ്കിംഗിൽ കാര്യമായ മാറ്റങ്ങൾ ഒന്നും തന്നെ സംഭവിക്കാതെ ബാബർ തന്നെ ഒന്നാമതായി തുടരുകയായിരുന്നു.

ഐസിസി ചാമ്പ്യൻസ് ട്രോഫിക്ക് മുന്നോടിയായി, മികച്ച ഫോമിലേക്കുള്ള തിരിച്ചുവരവിലൂടെ ശുഭ്മാന്‍ ഗില്‍ ഇന്ത്യയുടെ ശക്തി കൂട്ടുമെന്ന് കണക്കാക്കാം.",right
"സ്വിങ് സ്റ്റേറ്റുകളിൽ പിന്തുണ കമലയ്ക്കോ ട്രംപിനോ? പ്രവചനാതീതം അമേരിക്കൻ തെരഞ്ഞെടുപ്പ് അമേരിക്കയിലെ പ്രസിഡൻഷ്യൽ തെരഞ്ഞെടുപ്പിന് (US Election 2024) ഒരൊറ്റ ദിവസം ബാക്കിനിൽക്കെ സ്വിങ് സ്റ്റേറ്റുകളിൽ ഡോണൾഡ് ട്രംപിന് (Donald Trump) മേൽക്കൈ എന്ന് ഏറ്റവും പുതിയ സർവേഫലം. ദേശീയതലത്തിലുള്ള വോട്ടെടുപ്പിൽ ഡെമോക്രാറ്റ് സ്ഥാനാർഥി കമലാ ഹാരിസിന് (Kamala Harris) നേരിയ മേൽക്കൈ ഉണ്ടെന്ന് പൊതുവേ സർവേഫലങ്ങളെല്ലാം പറയുന്നുണ്ട്. എന്നാൽ അമേരിക്കൻ പ്രസിഡൻറിനുള്ള തെരഞ്ഞെടുപ്പിൽ ഏറ്റവും നിർണായകം സ്വിങ് സ്റ്റേറ്റുകളാണ്. റിപ്പബ്ലിക്കൻ പാർട്ടിക്കോ ഡെമോക്രാറ്റുകൾക്കോ കൃത്യമായി മേൽക്കൈ പറയാൻ സാധിക്കാത്ത അങ്ങോട്ടും ഇങ്ങോട്ടും ചാഞ്ചാടുന്നവയാണ് സ്വിങ് സ്റ്റേറ്റുകൾ. ഇലക്ടറൽ കോളേജിലേക്കുള്ള വോട്ടുകൾ നിർണയിക്കുന്ന സ്റ്റേറ്റുകൾ മൂന്ന് തരത്തിലാണ് വിലയിരുത്തപ്പെടുന്നത്. റിപ്പബ്ലിക്കൻ പാർട്ടിക്ക് സാധ്യത കൂടുതലുള്ളതാണ് റെഡ് സ്റ്റേറ്റുകൾ. 1980-കൾ മുതൽ സ്ഥിരമായി റിപ്പബ്ലിക്കൻ പാർട്ടിയെ പിന്തുണയ്ക്കുന്നവയാണ് ഇവ. 1992 മുതൽ ഡെമോക്രാറ്റുകളെ കൂടുതലായി പിന്തുണയ്ക്കുന്നവയാണ് ബ്ലൂ സ്റ്റേറ്റുകൾ. ഏറ്റവും ശക്തമായ പോരാട്ടം നടക്കുന്ന ആർക്കാണ് മേൽക്കൈ എന്ന് പറയാനാവാത്തവയാണ് സ്വിങ് സ്റ്റേറ്റുകൾ.
കഴിഞ്ഞയാഴ്ച പുറത്തുവന്ന റോയിറ്റേഴ്സ് - ഇപ്സോസ് പോൾ പ്രകാരം ജനകീയ വോട്ടിൽ കമലാ ഹാരിസിന് 1 ശതമാനത്തിൻെറ മുൻതൂക്കമുണ്ട്. കമലയ്ക്ക് 44 ശതമാനവും ട്രംപിന് 43 ശതമാനവും പിന്തുണയുണ്ടെന്നാണ് പോളുകൾ പറയുന്നത്. അരിസോണ, ജോർജിയ, മിഷിഗൻ, നെവാഡ, നോർത്ത് കരോളിന, വിസ്കോൻസിൻ, പെൻസിൽവാനിയ എന്നിവയാണ് ഏഴ് സ്വിങ് സ്റ്റേറ്റുകൾ. ഇവയിലെല്ലാം തന്നെ ട്രംപിന് മുൻതൂക്കമുണ്ടെന്നാണ് അറ്റ്ലസ് ഇൻറൽ പുറത്തുവിട്ട ഏറ്റവും പുതിയ പോൾ പറയുന്നത്. മൊത്തത്തിൽ സ്വിങ് സ്റ്റേറ്റുകളിൽ ട്രംപിന് 49 ശതമാനം പിന്തുണയുണ്ട്. കമലയേക്കാൾ 1.8 ശതമാനം പോയൻറിന് മുന്നിലാണ് ട്രംപെന്നും സർവേ വ്യക്തമാക്കുന്നു. അരിസോണയിലാണ് ട്രംപിന് ഏറ്റവും വലിയ പിന്തുണയുള്ളത്. ട്രംപിന് 51.9 ശതമാനവും കമലയ്ക്ക് 45.1 ശതമാനവുമാണ് ഇവിടെ പിന്തുണയുള്ളത്. നെവാദയിലും (51.4 ശതമാനം) നോർത്ത് കരോളിനയിലും (50.4) ട്രംപ് ബഹുദൂരം മുന്നിലാണെന്നും സർവേ പറയുന്നു. ഒരൊറ്റ സർവേഫലത്തിൻെറ അടിസ്ഥാനത്തിൽ തെരഞ്ഞെടുപ്പിൽ ഒരാൾ മുന്നിലാണെന്ന് പറയാൻ സാധിക്കില്ലെങ്കിലും സെപ്തംബറിന് ശേഷം വന്ന പോൾഫലങ്ങൾ പ്രകാരം പൊതുവിൽ ട്രംപിന് മുന്നേറ്റമുണ്ടായിട്ടുണ്ടെന്നത് യാഥാർഥ്യമാണ്.
ഒക്ടോബർ 31 വരെയുള്ള വിവരശേഖരണത്തിൻെറ അടിസ്ഥാനത്തിൽ യൂഗവ് പോൾ തയ്യാറാക്കിയ സർവേ പറഞ്ഞിരുന്നത് സ്വിങ് സ്റ്റേറ്റുകളിൽ കമല മുന്നേറുമെന്നാണ്. വിസ്കോൻസിൻ, പെൻസിൽവാനിയ, മിഷിഗൻ, നെവാദ എന്നിവിടങ്ങളിൽ കമലയ്ക്ക് വ്യക്തമായ മേൽക്കൈ ഉണ്ടെന്നാണ് ഈ സർവേഫലം പറയുന്നത്. അരിസോണയിൽ ഇരുവരും ഒപ്പത്തിനൊപ്പമാണെന്നും നോർത്ത് കരോളിനയിലും ജോർജിയയിലും ട്രംപിന് നേരിയ മേൽക്കൈ ഉണ്ടെന്നുമാണ് സർവേ പറഞ്ഞത്. ഒരൊറ്റ കാര്യത്തിൽ മാത്രമാണ് സർവേകൾക്കെല്ലാം സമാന അഭിപ്രായമുള്ളത്. അത് ഇത്തവണത്തെ തെരഞ്ഞെടുപ്പ് പ്രവചനാതീതമാണെന്ന് മാത്രമാണ്!
സ്വിങ് സ്റ്റേറ്റുകളിലെ സാധ്യതകൾ
അമേരിക്കൻ തെരഞ്ഞെടുപ്പിൻെറ അന്തിമഫലം നിർണയിക്കുക സ്വിങ് സ്റ്റേറ്റുകളിലുള്ള വോട്ടിങ് ട്രെൻഡായിരിക്കും. നേരിയ മാർജിനിലായിരിക്കും ഇവിടെ വിജയി തീരുമാനിക്കപ്പെടുക. 2020-ൽ അരിസോണയിൽ വെറും 10000 വോട്ടുകളാണ് ഡോണൾഡ് ട്രംപിനേക്കാൾ ജോ ബൈഡന് കൂടുതൽ ലഭിച്ചിരുന്നത്.
ജോർജിയ
കറുത്ത വർഗക്കാരും ന്യൂനപക്ഷങ്ങളും ഏറെയുള്ള സ്റ്റേറ്റാണ് ജോർജിയ. വലിയ ജനസംഖ്യയുള്ള ഇവിടെ 2020-ൽ ബൈഡനാണ് മേൽക്കൈ ഉണ്ടായിരുന്നത്. വ്യത്യസ്ത ജനവിഭാഗങ്ങളുള്ള ഇവിടെ നിന്നും പൊതുവിൽ കമലയ്ക്ക് അനുകൂലമായ ഫലം ഉണ്ടാവേണ്ടതാണ്. എന്നാൽ 2024-ലെ തെരഞ്ഞടുപ്പിൻെറ ട്രെൻഡ് പറയുന്നത് കറുത്ത വർഗക്കാർക്കിടയിൽ ഡോണൾഡ് ട്രംപിന് നേരിയ മുൻതൂക്കമുണ്ടെന്നാണ്. ജോർജിയയിലെ പരമ്പരാഗത വോട്ടിങ് രീതിക്ക് ഇത്തവണ മാറ്റമുണ്ടായേക്കുമെന്നാണ് കരുതുന്നത്.
നെവാഡ
ആറ് ഇലക്ടറൽ വോട്ടുകൾ മാത്രമേ ഉള്ളൂവെങ്കിലും അമേരിക്കൻ പ്രസിഡൻറ് തെരഞ്ഞെടുപ്പിൽ നെവാദയ്ക്ക് വലിയ പ്രാധാന്യമുണ്ട്. ലാറ്റിനോ, ബ്ലാക്ക്, ഏഷ്യൻ അമേരിക്കൻ പെസഫിക് ദ്വീപുവാസികൾ എന്നിവർ ധാരാളമായുള്ള നെവാഡയിൽ പൊതുവിൽ കമലയ്ക്ക് മേൽക്കൈ ഉണ്ടാവേണ്ടതാണ്. എന്നാൽ സാമ്പത്തിക പ്രതിസന്ധിയും വിലക്കയറ്റവും കുടിയേറ്റ പ്രശ്നങ്ങളുമെല്ലാം ചർച്ചയായാൽ ട്രംപിന് മേൽക്കൈ വന്നേക്കും.
മിഷിഗൻ
പതിനഞ്ച് ഇലക്ടറൽ വോട്ടുകളുള്ള മിഷിഗൻ ഡെമക്രോറ്റുകൾക്ക് മേൽക്കൈ ഉള്ള സംസ്ഥാനമാണ്. എന്നാൽ, 2016-ൽ ഇവിടെ ഡോണൾഡ് ട്രംപിനായിരുന്നു മുൻതൂക്കം ലഭിച്ചത്. ട്രംപിനെ പ്രസിഡൻറ് ആക്കുന്നതിൽ ഇത് നിർണായകമായിരുന്നു. അന്ന് ഹിലരി ക്ലിൻറണും ഡെമോക്രാറ്റ് ക്യാമ്പിനും തിരിച്ചടിയായത് അമിത ആത്മവിശ്വാസമാണ്. അറബ് അമേരിക്കൻ ജനത ധാരാളമായുള്ള സ്റ്റേറ്റാണ് മിഷിഗൻ. ഗാസയിലും ലെബനനിലും ഇസ്രായേൽ നടത്തുന്ന ക്രൂരമായ ആക്രമണങ്ങളിൽ അമേരിക്ക നൽകുന്ന പിന്തുണയിൽ, ബൈഡൻ ഭരണകൂടത്തോട് വലിയ വിയോജിപ്പുള്ള ഇവരുടെ വോട്ടുകൾ ഡെമോക്രാറ്റുൾക്ക് അനുകൂലമാവാനുള്ള സാധ്യത കുറവാണ്. അങ്ങനെ വന്നാൽ ഇവിടെ കമല തിരിച്ചടി നേരിടുകയും ട്രംപ് മുൻതൂക്കം നേടുകയും ചെയ്യും.
പെൻസിൽവാനിയ
ഡെമോക്രാറ്റുകൾക്ക് നേരത്തെ വലിയ മേൽക്കൈ ഉണ്ടായിരുന്ന പെൻസിൽവാനിയയിൽ നിലവിൽ പോരാട്ടം ശക്തമാണ്. ഇവിടെ 19 ഇലക്ടറൽ വോട്ടുകളുണ്ട്. ഡോണൾഡ് ട്രംപും കമലാ ഹാരിസും ഒരുപോലെ ശക്തമായ പ്രചാരണം നടത്തിയ സ്റ്റേറ്റുകളിൽ ഒന്നാണ് പെൻസിൽവാനിയ. അടിസ്ഥാന സൗകര്യങ്ങളുടെ വികസനവും വ്യാവസായിക പുരോഗതിയുമാണ് ഇവിടെ വലിയ ചർച്ചയാവാൻ പോവുന്നത്. ഫിലാഡൽഫിയയും പിറ്റ്സ്ബർഗും പോലുള്ള വ്യാവസായിക മേഖലകളിൽ ഉണ്ടായ ഇടിവ് നിലവിലെ ഭരണകൂടത്തിനോട് ഈ മേഖലയിലെ ജനങ്ങൾക്ക് വിയോജിപ്പിനുള്ള കാരണമാണ്. അത് ട്രംപിന് അനുകൂലമായി വോട്ടായി മാറുകയും ചെയ്യും.
അരിസോണ
2020-ൽ ട്രംപും ബൈഡനും തമ്മിലുള്ള മത്സരത്തിൽ ഏറ്റവും ശക്തമായ പോരാട്ടം നടന്ന സ്റ്റേറ്റാണ് അരിസോണ. മെക്സിക്കോയുമായി അതിർത്തി പങ്കിടുന്ന സ്റ്റേറ്റായതിനാൽ അരിസോണയിൽ കുടിയേറ്റ വിഷയം വലിയ ചർച്ചയായി മാറും.  ബൈഡൻ - കമല ഭരണകൂടത്തിൻെറ കുടിയേറ്റ നയങ്ങളിൽ ഈ മേഖലിയുള്ളവർക്ക് കടുത്ത വിയോജിപ്പുകളുണ്ട്. കുടിയേറ്റവിരുദ്ധനായ ട്രംപ് അനധികൃത കുടിയേറ്റങ്ങൾ അവസാനിപ്പിക്കുമെന്ന് നേരത്തെ തന്നെ പ്രഖ്യാപിച്ചിട്ടുള്ളതാണ്.
നോർത്ത് കരോളിന
റിപ്ലബ്ലിക്കൻ പാർട്ടിക്ക് നേരത്തെ മേൽക്കൈ ഉണ്ടായിരുന്ന നോർത്ത് കരോളിന് ഇപ്പോൾ പ്രവചനാതീതമാണ്. ചരിത്രപരമായി കഴിഞ്ഞ അഞ്ച് ദശകങ്ങളായി പൊതുവിൽ നോർത്ത് കരോളിന റിപ്പബ്ലിക്കൻ പാർട്ടിക്ക് അനുകൂലമാവാറാണ് പതിവ്. എന്നാൽ, 2008-ൽ ബാരക് ഒബാമ വിജയിച്ചപ്പോൾ ഇവിടെ ഡെമോക്രാറ്റുകൾ അപ്രതീക്ഷിതനേട്ടം ഉണ്ടാക്കിയിരുന്നു.
വിസ്കോൻസിൻ
സ്വിങ് സ്റ്റേറ്റുകളിൽ ഡോണൾഡ് ട്രംപിന് ഏറ്റവും ആത്മവിശ്വാസമുള്ള ഇടമാണ് വിസ്കോൻസിൻ. റിപ്പബ്ലിക്കൻ പാർട്ടിയുടെ അവസാന ദേശീയസമ്മേളനം നടന്നത് ഇവിടെയായിരുന്നു. ഇത്തവണത്തെ പ്രസിഡൻഷ്യൽ തെരഞ്ഞെടുപ്പിൻെറ തുടക്കത്തിൽ ബൈഡനേക്കാൾ മുൻതൂക്കം ഇവിടെ ട്രംപിനുണ്ടായിരുന്നു. എന്നാൽ കമല വന്നതോടെ വിസ്കോൻസിൻ പ്രവചനാതീതമായിരിക്കുകയാണ്.",left
"അദ്ദേഹം ദരിദ്രരുടെ വെളിച്ചമായിരുന്നു ആഗോള കത്തോലിക്കാസഭയുടെ ആത്മീയാചര്യൻ ഫ്രാൻസിസ് മാർപാപ്പ വിടവാങ്ങിയെന്ന വാർത്ത വലിയ വേദനയോടെയാണ് ശ്രവിച്ചത്. മാർപാപ്പയായി തെരഞ്ഞെടുക്കപ്പെട്ടപ്പോൾ ഫ്രാൻസിസ് എന്ന പേര് സ്വീകരിച്ചതു മുതൽ എല്ലാ കാര്യങ്ങളിലും ദരിദ്രരുടെ പക്ഷംചേർന്നുനിന്ന വ്യക്തിത്വമായിരുന്നു അദ്ദേഹത്തിന്റേത്. 2013ൽ മാർപാപ്പയായ അർജന്റീനൻ കർദിനാൾ ജോർജ് മരിയോ ബെർഗോഗ്ലിയോ ഏതുപേരാണ് സ്വീകരിക്കുക എന്നത് എല്ലാവരുടെയും ജിജ്ഞാസയായിരുന്നു. ഈശോസഭയിലെ അംഗമായിരുന്ന അദ്ദേഹം സ്വാഭാവികമായും ഇഗ്നേഷ്യസ് ലയോളയുടെയോ മറ്റോ പേരായിരിക്കും സ്വീകരിക്കുക എന്നാണ് ലോകമാധ്യമങ്ങൾ പോലും കരുതിയത്. എന്നാൽ, എല്ലാവരെയും ഞെട്ടിച്ചുകൊണ്ടാണ്, സമ്പത്തും ആഡംബരവും ഉപേക്ഷിച്ച് ദാരിദ്ര്യത്തിൽ ജീവിതത്തിന്റെ പ്രകാശം ഉണ്ടെന്ന് കണ്ടെത്തിയ അസീസിയയിലെ ‘ഫ്രാൻസിസി‘ന്റെ പേര് സ്വീകരിച്ചത്. ഇത് പാർശ്വവല്‍ക്കരിക്കപ്പെട്ട ജനവിഭാഗങ്ങളോടുള്ള വലിയ ഇടയന്റെ ശ്രേഷ്ഠമായ ഐക്യമായിരുന്നു. അങ്ങനെ കത്തോലിക്കാസഭയുടെ ചരിത്രത്തിൽ ആദ്യമായി യൂറോപ്പിന് പുറത്തുനിന്നുള്ള ഒരാൾ മാർപാപ്പയായി തെരഞ്ഞെടുക്കപ്പെടുകയും ഫ്രാൻസിസ് എന്ന പേര് സ്വീകരിക്കുകയും ചെയ്തു.

ഫ്രാൻസിസ് മാർപാപ്പ രചിച്ച ചാക്രികലേഖനങ്ങൾ പരിശോധിച്ചാൽ ആ സോഷ്യലിസ്റ്റ് മനസ് നമുക്ക് വായിച്ചെടുക്കാം. അതിൽ സുവിശേഷത്തിന്റെ ആനന്ദം എന്ന ലേഖനം ഏറെ സവിശേഷമാണെന്ന് ഞാൻ കരുതുന്നു. അസമത്വം വർധമാനമായ അളവിൽ പ്രകടമാണെന്ന ആശങ്ക അതിൽ മാർപാപ്പ പങ്കുവയ്ക്കുന്നു. കാറൽ മാർക്സ് മുന്നോട്ടുവയ്ക്കുന്ന വർഗസമരത്തിന്റെ പുതിയ രീതിശാസ്ത്രം റോമിൽ നിന്ന് ലോകത്തിന് മുന്നിൽ അനാവൃതമാകുന്നു. അന്തസോടെ ജീവിക്കാനുള്ള പോരാട്ടമാണ് വേണ്ടത് എന്ന് അദ്ദേഹം ഊന്നിപ്പറയുന്നു. സമ്പന്നൻ കൂടുതൽക്കൂടുതൽ സമ്പന്നനാവുകയും ദരിദ്രൻ പരമദരിദ്രനായി ജീവിക്കേണ്ടിവരികയും ചെയ്യുന്ന നവസാമ്പത്തിക ലോകക്രമത്തെ തള്ളിപ്പറയാൻ മാർപാപ്പ ചങ്കൂറ്റം കാണിച്ചു. അളവറ്റ സമ്പത്തിന്റെ മടിത്തട്ടിൽ മയങ്ങുന്നവരുടെ ഇടയിൽ എഴുന്നേറ്റുനിന്ന്, ഒഴിവാക്കലിന്റെയും അസമത്വത്തിന്റെയും ഒരു പുത്തൻ സമ്പദ്‌വ്യവസ്ഥയോട് കലഹിക്കാൻ അദ്ദേഹം സദാസന്നദ്ധനായിരുന്നു. മാത്രവുമല്ല, ഇത്തരം ആപല്‍ക്കരമായ സമ്പദ്ഘടനയോട് അരുത് എന്ന് പറയാനും പോപ്പ് ആഹ്വാനം ചെയ്തു. നിറഞ്ഞിരിക്കുന്ന വലിയൊരു കോപ്പയിൽ പിടിച്ച് കുലുക്കുമ്പോൾ അതിൽ നിന്നും ഇറ്റിറ്റുവീഴുന്ന ഏതാനും തുള്ളികളല്ല പാവങ്ങളുടെ ഓഹരി. ദരിദ്രരും സമ്പന്നരും തമ്മിലുള്ള അന്തരം ഇല്ലാതാക്കുമ്പോഴാണ് സ്വർഗരാജ്യം സൃഷ്ടിക്കപ്പെടുക എന്നും അദ്ദേഹം ഉറച്ചുവിശ്വസിച്ചു.

മതാന്തര സംവാദങ്ങളും രാഷ്ട്രീയനേതാക്കളുമായുള്ള കൂടിക്കാഴ്ചകളുംനിരന്തരം നടത്തി. ലോകമാകെ കീഴടക്കിക്കൊണ്ട് മുന്നേറുന്ന കമ്പോള സിദ്ധാന്തത്തെ എതിർക്കുന്നതിന് അദ്ദേഹം മുന്നോട്ടുവയ്ക്കുന്ന ആശയങ്ങൾ ഗൗരവതരമാണ്. ‘ഒഴിവാക്കൽ എന്നത് ആത്യന്തികമായി, നാം ജീവിക്കുന്ന സമൂഹത്തിന്റെ ഒരു ഭാഗമായിരിക്കുക എന്നതിന്റെ അർത്ഥം എന്താണെന്നതിനോട് ബന്ധപ്പെട്ടിരിക്കുന്നു. ഒഴിവാക്കപ്പെടുന്നവർ ഇനി മുതൽ സമൂഹത്തിന്റെ താഴെത്തട്ടിലുള്ളവരോ അതിന്റെ പാർശ്വങ്ങളിലുള്ളവരോ പൗരാവകാശം ഇല്ലാത്തവരോ അല്ല. അവർ ഇനി മുതൽ അതിന്റെ ഭാഗം പോലുമല്ല. ഒഴിവാക്കപ്പെടുന്നവർ ചൂഷിതരല്ല ബഹിഷ്കൃതരാണ്, അവശിഷ്ടങ്ങളാണ്. അതുകൊണ്ട് ഈ അവശിഷ്ടങ്ങൾക്കുവേണ്ടിയാണ് ഇനി നമ്മൾ പോരാട്ടം ശക്തമാക്കേണ്ടത്’ എന്നാണ് അദ്ദേഹം പറഞ്ഞത്. ദരിദ്രർക്കുവേണ്ടി, കറുത്തവർക്കുവേണ്ടി, സ്ത്രീകൾക്കും ട്രാൻസ്ജെന്‍ഡർ വ്യക്തികൾക്കു വേണ്ടി, സമാധാനത്തിനും സാമ്പത്തിക സമത്വത്തിനുവേണ്ടിയെല്ലാം തെളിമയുള്ള നിലപാടുകളായിരുന്നു അദ്ദേഹത്തിന്റേത്. വത്തിക്കാൻ എന്ന തീരെ ചെറിയ ഒരു രാഷ്ട്രത്തിന്റെ തലവനായിരുന്ന അദ്ദേഹത്തെ കേൾക്കാൻ ലോകമാകെ എപ്പോഴും കാതുകൂർപ്പിച്ചിരുന്നു.

മഹാത്മാഗാന്ധിയുടെയും ശ്രീനാരായണ ഗുരുവിന്റെയും ദർശനങ്ങൾ അദ്ദേഹത്തിന്റെ ജീവിതത്തിൽ സ്വാധീനം ചെലുത്തിയിരുന്നതായി കാണാം. കമ്മ്യൂണിസത്തിനും കത്തോലിക്കാസഭയ്ക്കും പൊതുവായതും യോജിക്കാവുന്നതുമായ ഇടങ്ങളുണ്ടെന്നും സംവാദങ്ങളുടെ വാതിൽ തുറന്നിടുകയാണ് വേണ്ടതെന്നും അദ്ദേഹം വാദിച്ചു. കർക്കശമായ രീതികൾക്ക് പകരം സ്നേഹത്തിലും പരസ്പരാശ്രിതത്വത്തിലും ഉറച്ചുനിന്നുകൊണ്ടുള്ള നിലപാടുകളാണ് നല്ലതെന്നും അദ്ദേഹത്തിന് വ്യക്തതയുണ്ടായിരുന്നു. ആധുനിക കാലഘട്ടത്തിൽ സഭയിലും വിശ്വാസികളിലും ഉണ്ടാകേണ്ട നവീകരണം സംബന്ധിച്ച് മാർപാപ്പ നടത്തിയ പുരോഗമനപരമായ ഇടപെടൽ ശ്രദ്ധേയമാണ്.ഹിംസയുടെ എല്ലാ രൂപങ്ങളെയും അദ്ദേഹം തുറന്നെതിർത്തു. ലോകരാഷ്ട്രങ്ങൾ തമ്മിലുണ്ടാകുന്ന സ്പർധയും കലഹങ്ങളും യുദ്ധങ്ങളുമെല്ലാം ആത്യന്തികമായി മാനവരാശിയുടെ നിത്യനാശത്തിൽ കൊണ്ടെത്തിക്കുമെന്ന് നിരന്തരം ഓർമ്മപ്പെടുത്തുന്ന ജാഗ്രതയുടെ മനുഷ്യപക്ഷത്തായിരുന്നു ഫ്രാൻസിസ് മാർപാപ്പ നിലയുറപ്പിച്ചത്. പതിറ്റാണ്ടുകളായി നിലനിന്നിരുന്ന ക്യൂബ — അമേരിക്ക ശീതയുദ്ധത്തിന് അയവുവരുത്തുന്നതിൽ അദ്ദേഹം വഹിച്ച പങ്ക് നിസ്തുലമാണ്. ലോകരാഷ്ട്രങ്ങൾ മുഴുവൻ പ്രകീർത്തിച്ച വസ്തുതയാണത്. യൂറോപ്പിന്റെ അഭയാർത്ഥിവിരുദ്ധ നിലപാടുകളെ വിമർശിച്ച അദ്ദേഹം എല്ലാക്കാലത്തും കുടിയേറ്റക്കാർക്കുവേണ്ടി വാദിച്ചു. ഏറ്റവുമൊടുക്കം ഉക്രെയ്ൻ — റഷ്യ യുദ്ധം അവസാനിപ്പിക്കുന്ന കാര്യത്തിലും പലസ്തീൻ ജനതയ്ക്കുമീതെ ഇസ്രയേൽ നടത്തിക്കൊണ്ടിരിക്കുന്ന വംശഹത്യക്കെതിരെയും തുറന്നുപറഞ്ഞു. സമാധാനത്തിന്റെ പാത തുറക്കണമെന്നും യുദ്ധങ്ങൾ അവസാനിപ്പിക്കണമെന്നും ലോകരാഷ്ട്രങ്ങളോട് അദ്ദേഹം നിരന്തരം ആവശ്യപ്പെട്ടുകൊണ്ടിരുന്നു. ലോകമനഃസാക്ഷിയുടെയും ജാഗ്രതയുടെയും ശബ്ദമാണ് നിലച്ചുപോയത്.പൊതുവിൽ യാഥാസ്ഥിതികമെന്ന കരുതപ്പെടുന്ന സഭാസംവിധാനത്തെ വികേന്ദ്രീകരിച്ച് ജനകീയമാക്കിയ പുരോഗമന മനസായിരുന്നു ഫ്രാൻസിസ് മാർപാപ്പയുടേത്. സഭാഭരണത്തിൽ വനിതകൾക്ക് പ്രാതിനിധ്യം നൽകിയതും ഭിന്ന ലൈംഗിക വിഭാഗങ്ങളുടെ അവകാശങ്ങൾ അംഗീകരിക്കുന്നതിന് കാണിച്ച ചരിത്രപരമായ ഇടപെടലുകളും വധശിക്ഷയ്ക്കെതിരെ സ്വീകരിച്ച നിലപാടുമെല്ലാം ഇതിന് ഉദാഹരണമാണ്. മുതലാളിത്തത്തിനെതിരെ ലാറ്റിനമേരിക്കൻ ബെൽറ്റിൽ അലയടിച്ചുയരുന്ന സോഷ്യലിസ്റ്റ് ആശയങ്ങളെ മുറുകെപ്പിടിച്ചുകൊണ്ട് ദാരിദ്ര്യവും അസമത്വങ്ങളും ഇല്ലാത്ത ഒരു നവലോകനിർമ്മിതി സ്വപ്നം കാണുകയും ആ മഹത്തായ സ്വപ്നത്തിലേക്ക് ലോകത്തെയാകെ കൈപിടിച്ച് കൊണ്ടുപോവുകയും ചെയ്തു എന്നതാണ് ഫ്രാൻസിസ് മാർപാപ്പയെ വ്യത്യസ്തനാക്കുന്നത്. ലോകത്തെയാകെ സ്വാധീനിച്ച നേരിന്റെ ശബ്ദം നിലച്ചിരിക്കുന്നു. ഇതുപോലെയൊരാൾ ഇനിയുണ്ടാകുമോ എന്ന് സംശയമാണ്. അതിയായ വേദനയോടെ ഫ്രാൻസിസ് മാർപ്പാപ്പയുടെ ഓർമ്മകൾക്കുമുന്നിൽ പ്രണാമമർപ്പിക്കുന്നു.",left
"ഡോക്ടര്‍ റീല്‍സ് കണ്ടിരുന്നു; നെഞ്ചുവേദനയുമായെത്തിയ സ്ത്രീ ചികില്‍സ കിട്ടാതെ മരിച്ചു;വിഡിയോ ​| ഹൃദയാഘാത ലക്ഷണങ്ങളെ തുടര്‍ന്ന് ആശുപത്രിയിലെത്തിയ 60കാരി, ഡോക്ടറുടെ അനാസ്ഥയെ തുടര്‍ന്ന് മരിച്ചുവെന്ന് കുടുംബത്തിന്‍റെ പരാതി. ഉത്തര്‍പ്രദേശിലെ മെയ്ന്‍പുരിയിലാണ് സംഭവം. കടുത്ത നെഞ്ചുവേദനയുമായെത്തിയ രോഗിയെ ചികില്‍സിക്കണമെന്ന് കുടുംബാംഗങ്ങള്‍ പലവട്ടം അഭ്യര്‍ഥിച്ചെങ്കിലും ഡോക്ടര്‍ കൂട്ടാക്കിയില്ല. മെയ്ന്‍പുരിയിലെ മഹാരാജ തേജ് സിങ് ആശുപത്രിയിലാണ് കടുത്ത അനാസ്ഥയുണ്ടായത്. ഡ്യൂട്ടി ഡോക്ടര്‍ മൊബൈല്‍ ഫോണില്‍ നോക്കിയിരിക്കുന്നതിന്‍റെ സിസിടിവി ദൃശ്യങ്ങളും പുറത്തുവന്നു.

ചൊവ്വാഴ്ചയാണ് കടുത്ത നെഞ്ചുവേദനയെ തുടര്‍ന്ന് മകന്‍ ഗുരുശരണ്‍ സിങുമായി പ്രവേഷ്കുമാരി ആശുപത്രിയില്‍ എത്തിയത്. ആദര്‍ശ് സെങ്കര്‍ എന്ന ഡോക്ടറായിരുന്നു ഡ്യൂട്ടിയില്‍ ഉണ്ടായിരുന്നത്. അമ്മയ്ക്ക് വയ്യെന്നും ഗുരുതരാവസ്ഥയാണെന്നും അറിയിച്ചുവെങ്കിലും ഡോക്ടര്‍ ഇന്‍സ്റ്റഗ്രാമിലും ഫെയ്സ്ബുക്കിലും റീല്‍സ് കണ്ടിരിക്കുകയായിരുന്നുവെന്നും ആവര്‍ത്തിച്ചുള്ള അഭ്യര്‍ഥനകള്‍ക്കൊടുവിലും ചികില്‍സിക്കാന്‍ തയ്യാറായില്ലെന്നും മകന്‍ ഗുരുശരണിന്‍റെ പരാതിയില്‍ പറയുന്നു. അമ്മയുടെ നില വഷളായതോടെ ഗുരുശരണ്‍ ബഹളം വയ്ക്കാന്‍ തുടങ്ങി. ഇതോടെ രോഗിയെ നോക്കാന്‍ ഡോക്ടര്‍ നഴ്സിനോട് നിര്‍ദേശിച്ചു. ബഹളം രൂക്ഷമായതോടെ സീറ്റില്‍ നിന്് എഴുന്നേറ്റ് വന്ന ഡോക്ടര്‍ ആദര്‍ശ് തന്നെ തല്ലിയെന്നും ഈ ബഹളങ്ങള്‍ക്കിടെ അമ്മ ചികില്‍സ കിട്ടാതെ മരിച്ചുവെന്നും ഗുരുശരണ്‍ പറയുന്നു.

A 7 min video showing unattended female patient and#doctorseen continuously over mobile, not even once he tried to attend the patient until she collapsed in District Govt Hospital#MainpuriCity, UP.After seeing the patient collapsing, he is still seen arguing instead of…pic.twitter.com/xMyiSjRwMd

രോഗി മരിച്ചതോടെ ആശുപത്രിയില്‍ വന്‍ സംഘര്‍ഷാവസ്ഥ ഉടലെടുത്തു. വന്‍ പൊലീസ് സന്നാഹം ഇതോടെ ആശുപത്രിയിലെത്തി. ചീഫ് മെഡിക്കല്‍ സൂപ്രണ്ടും സ്ഥലത്തെത്തി ഗുരുശരണുള്‍പ്പടെയുള്ളവരോട് സംസാരിച്ചു. സിസിടിവി ദൃശ്യങ്ങള്‍ പരിശോധിക്കണമെന്ന കുടുംബത്തിന്‍റെ ആവശ്യം പരിഗണിച്ച് ദൃശ്യങ്ങളെടുത്തതോടെയാണ് ഞെട്ടിക്കുന്ന കൃത്യോവിലോപം പുറത്തുവന്നത്. ഡോക്ടര്‍ക്കെതിരെ വകുപ്പ്തല നടപടി സ്വീകരിക്കുമെന്ന് ആശുപത്രി അധികൃതര്‍ അറിയിച്ചു. സംഭവത്തില്‍ പൊലീസും അന്വേഷണം ആരംഭിച്ചു.",neutral
"വെള്ളം ഇപ്പോള്‍ പഴയ വെള്ളമല്ല: കുടിവെള്ളത്തെ കുറിച്ചുള്ള സങ്കല്‍പ്പം മാറ്റി അയണൈസര്‍ വാട്ടര്‍ പ്യൂരിഫയറുകള്‍. വാഗ്ദാനം ചെയ്യുന്നത് പോഷണമൂല്യമുള്ള ആല്‍ക്കലൈന്‍ വാട്ടര്‍ രാവിലെ ഏഴുന്നേല്‍ക്കുമ്പോള്‍ ആദ്യം കുടിക്കുന്ന വെള്ളം നമ്മുടെ ആരോഗ്യത്തിന് എത്രത്തോളം പ്രാധാന്യമുള്ളതാണെന്ന് അറിയാമോ. നീണ്ട ഉറക്കം കഴിഞ്ഞുണരുമ്പോള്‍ ശരീരം നിര്‍ജലീകരണത്തിന് വിധേയമായിക്കഴിഞ്ഞിട്ടുണ്ടാകും. എത്ര വെള്ളം കുടിച്ചു കിടന്നാലും ഉറക്കം കഴിഞ്ഞെഴുന്നേല്‍ക്കുമ്പോള്‍ ജലനഷ്ടം ഉണ്ടാകും. അമിതമായി മദ്യം ഉപയോഗിച്ചാലോ കഠിനമായ ശാരീരികാധ്വാനത്തിന് ശേഷമോ ആണ് ഉറക്കമെങ്കില്‍ സ്ഥിതി കൂടുതല്‍ ഗുരുതരമാകും. അതുകൊണ്ട് രാവിലെ എഴുന്നേറ്റാലുടന്‍ ധാരാളം വെള്ളം കുടിക്കുന്നത് നിര്‍ബന്ധമാക്കണം. ഏതുതരത്തിലുള്ള വെള്ളം എന്നതാണ് ചോദ്യം. ശുദ്ധജലം എന്നു ഒറ്റയടിക്കു പറയാമെങ്കിലും ക്ഷാരസ്വഭാവമുള്ള വെള്ളം എന്നതാണ് കൂടുതല്‍ കൃത്യമായ ഉത്തരം. കാരണം നാം കഴിക്കുന്ന ഭക്ഷണത്തില്‍ ഏറെയും അമ്ലസ്വാഭാവമുള്ളവയാണ്. മാംസഭക്ഷണവും സോഫ്റ്റ് ഡ്രിങ്കുകള്‍ അടക്കമുള്ളവയെല്ലാം അമ്ലസ്വഭാവം അല്ലെങ്കില്‍ അസിഡിക് ആണ്. അതുകൊണ്ടു തന്നെയാണ് കുടിക്കുന്ന വെള്ളം ആല്‍ക്കലൈന്‍ ആകണം എന്നു പറയുന്നത്.

ആല്‍ക്കലൈന്‍ വാട്ടറിന്‍റെ ഉപയോഗം ലോകമെങ്ങും വര്‍ധിച്ചു പ്രചാരം നേടി വരികയാണ്. സ്വാഭാവികമായി പ്രകൃതിയില്‍ നിന്നും ആല്‍ക്കലൈന്‍ വെള്ളം ലഭിക്കും. പാറക്കെട്ടുകളില്‍ കൂടി ഒഴുകിയെത്തുന്ന ജലമാണ് സ്വാഭാവിക ആല്‍ക്കലൈന്‍ ജലം. പാറക്കെട്ടുകളില്‍ നിന്നും ജലത്തില്‍ കലരുന്ന ധാതു ലവണങ്ങളാണ് പ്രകൃത്യാല്‍ ജലത്തിന് ക്ഷാര അഥവാ ആല്‍ക്കലൈന്‍ സ്വഭാവം നല്‍കുന്നത്. എന്നാല്‍ ഈ ജലം നിത്യവും ഉപയോഗിക്കുക മിക്കവര്‍ക്കും അസാധ്യമാണ് എന്നതിനാല്‍ ലഭ്യമായ ജലത്തെ ആല്‍ക്കലൈന്‍ വാട്ടര്‍ ആക്കി മാറ്റുക എന്നതാണ് സാധ്യമായിട്ടുള്ളത്. അതിനുള്ള സാങ്കേതികവിദ്യ വികസിപ്പിച്ചെടുത്തിട്ടുള്ളത് പ്രധാനമായും കൊറിയ,ജപ്പാന്‍ തുടങ്ങിയ രാജ്യങ്ങളാണ്. പരമ്പരാഗതമായി ആല്‍ക്കലൈന്‍ ജലം ഉപയോഗിച്ചുപോരുന്ന ജനതയാണ് ഈ രാജ്യങ്ങളിലുള്ളത് എന്നതു തന്നെ പ്രധാന കാരണം.ഏറ്റവും ആരോഗ്യകരമായ ജീവിതശീലങ്ങള്‍ക്കും പ രേുകേട്ടവരാണ് ഈ രാജ്യങ്ങളിലെ ജനത. എണ്‍പതു വയസിന് മുകളിലാണ് ഇവിടങ്ങളിലെ ജനതയുടെ ശരാശരി ആയുസ്. ആരോഗ്യദായകമായ ഭക്ഷണം,വ്യായാമം,ഒപ്പം ആല്‍ക്കലൈന്‍ ജലത്തിന്റെ ഉപയോഗം എന്നിവയാണ് ഈ ആയുര്‍ദൈര്‍ഘ്യത്തിന് കാരണമെന്ന് ചില പഠനങ്ങള്‍ സൂചിപ്പിക്കുന്നു. ജപ്പാനിലെ മിക്ക ആശുപത്രികളിലും ആല്‍ക്കലൈന്‍ ജലം മാത്രമാണ് ഉപയോഗിക്കുന്നതെന്നും ഇതോടൊപ്പം ചേര്‍ത്ത് വായിക്കാം.

ഇലക്ട്രോളിസിസ് എന്ന പ്രകിയയയിലൂടെയാണ് ജലത്തിന് ആല്‍ക്കലൈന്‍ സ്വഭാവം നല്‍കുന്നത്. അയണൈസര്‍ വാട്ടര്‍ പ്യൂരിഫയറുകള്‍ ഉപയോഗിച്ചാണ് ഇതു സാധ്യമാക്കുന്നത്. ഉയര്‍ന്ന പിഎച്ച് മൂല്യമുള്ള ആല്‍ക്കലൈന്‍ ജലവും കുറഞ്ഞ പിഎച്ച് മൂല്യമുള്ള ജലവും അയണൈസര്‍ പ്യൂരിഫയറുകള്‍ വേര്‍തിരിക്കുന്നു. പിന്നീട് അസിഡിക് സ്വഭാവമുള്ള ജലം പ്രത്യേകം അരിച്ചുമാറ്റുന്നു. ആല്‍ക്കലൈന്‍ ജലത്തിലേക്ക് ആരോഗ്യദായകമായ സൂക്ഷ്മപോഷകങ്ങള്‍ കൂട്ടിച്ചേര്‍ത്താണ് ഈ അയണൈസറുകള്‍ ജലം ഉപയോക്താവിന് നല്‍കുന്നത്. ജാപ്പനീസ്-കൊറിയന്‍ കമ്പനികളാണ് ഈ സാങ്കേതികവിദ്യ വികസിപ്പിച്ചെടുത്തത്. പാശ്ചാത്യരാജ്യങ്ങളടക്കം ലോകമെങ്ങും ഇവയുടെ പ്രചാരം വര്‍ധിക്കുകയാണ്.എന്നാല്‍ പൂര്‍ണഅര്‍ഥത്തില്‍ ഉള്ള അയണൈസറുകള്‍ മാത്രമേ ആല്‍ക്കലൈന്‍ വാട്ടര്‍ ലഭ്യമാക്കൂ എന്നു വിദഗ്ധര്‍ ചൂണ്ടിക്കാട്ടുന്നു. ഇപ്പോള്‍ വിപണിയില്‍ ലഭ്യമായ വിലകുറഞ്ഞ അയണൈസറുകള്‍ പലതും സാദാ വാട്ടര്‍പ്യൂരിഫയറുകളുടെ പ്രയോജനം പോലും ചെയ്യുന്നില്ല എന്നതാണ് സത്യം. എന്നാല്‍ മികച്ച സാങ്കേതിക വിദ്യ ഉപയോഗിക്കുന്ന ക്രിവല്‍ട്ടര്‍ പോലുള്ള അയണൈസറുകള്‍ ഉയര്‍ന്ന വരുമാനക്കാര്‍ക്ക് മാത്രമേ താങ്ങാന്‍ കഴിയു.പ്ലാറ്റിനം പ്ലേറ്റുകള്‍ ഉപയോഗിക്കുന്ന ഈ കൊറിയന്‍ അയണൈസറുകള്‍ ഇപ്പോള്‍ ഇന്ത്യയിലും സമ്പന്നരുടെ വീടുകളിലെ നിത്യകാഴ്ചയായി മാറിക്കൊണ്ടിരിക്കുകയാണ്.പ്രായമേറുന്നതിന്റെ വേഗം കുറയ്ക്കുക, വന്‍കുടലിന്റെ ആരോഗ്യം, കൂടുതല്‍ പ്രതിരോധ ശേഷി, അമിതഭാരം തടയുക തുടങ്ങിയവയാണ് തുടര്‍ച്ചയായ ആല്‍ക്കലൈന്‍ വെള്ളത്തിന്റെ ഗുണഫലങ്ങള്‍ എന്നു ചൂണ്ടിക്കാണിക്കപ്പെടുന്നു.",right
'രക്ഷപെടാന്‍ ശ്രമിച്ചാല്‍ കൊല്ലും'; കംബോഡിയയില്‍ ചതിയില്‍പ്പെട്ട് മലയാളി യുവാക്കള്‍ | കമ്പനി ജോലിക്കെന്ന് പറഞ്ഞ് കംബോഡിയയിലേക്ക് കൊണ്ടുപോയ മലയാളി യുവാക്കള്‍ തട്ടിപ്പ് സംഘത്തിന്റ വലയില്‍. ഇന്ത്യക്കാരെ ചതിക്കുഴിയില്‍പെടുത്തി പണം തട്ടുന്ന സംഘത്തില്‍പെട്ടുപോയ യുവാക്കള്‍ രക്ഷപെടാന്‍ വഴിയില്ലാതെ നരകിക്കുകയാണ്. രക്ഷിക്കണമെന്ന് ആവശ്യപ്പെട്ട് യുവാക്കളിലൊരാള്‍ ഖത്തര്‍ ഇന്‍കാസ് പ്രസിഡന്റ് സമീര്‍ എറാമലയ്ക്ക് അയച്ച ശബ്ദ സന്ദേശം മനോരമ ന്യൂസിന് ലഭിച്ചു. പുറത്തിറങ്ങാന്‍പോലും വഴിയില്ലാതെ നിരവധിപേര്‍ ഇവിടെ അകപ്പെട്ടിട്ടുണ്ടെന്നും രക്ഷപെടാന്‍ ശ്രമിച്ചാല്‍ സംഘം കൊന്നുകളയുമെന്നും യുവാവ് പറയുന്നു.,neutral
"'ടീകോമിന് നഷ്ടപരിഹാരം നൽകാനുള്ള നീക്കം അഴിമതി, ടീകോം ആണ് നഷ്ടപരിഹാരം നൽകേണ്ടത്': രമേശ് ചെന്നിത്തല -              - തിരുവനന്തപുരം: ടീകോമിന് നഷ്ടപരിഹാരം നൽകാനുള്ള നീക്കം അഴിമതിയാണെന്ന് മുതിർന്ന കോൺ​ഗ്രസ് നേതാവും  മുൻ പ്രതിപക്ഷ നേതാവുമായ രമേശ് ചെന്നിത്തല. ടീകോം ആണ് നഷ്ടപരിഹാരം നൽകേണ്ടെതെന്നും രമേശ് ചെന്നിത്തല പറഞ്ഞു. ടീകോം വാ​ഗ്ദാന ലംഘനം നടത്തിയ കമ്പനിയാണ്. ടീ കോം എംഡി ബാജു ജോർജിനെയും നഷ്ടപരിഹാരം നൽകാനുള്ള കമ്മിറ്റിയിൽ ഉൾപ്പെടുത്തി. ഏറ്റെടുക്കുന്ന 246 ഏക്കർ ഭൂമി ആർക്ക് കൈമാറുമെന്നത് അന്വേഷിക്കണമന്നും രമേശ് ചെന്നിത്തല ആവശ്യപ്പെട്ടു.

പത്ത് വർഷക്കാലം നാട്ടിലെ ചെറുപ്പക്കാരെ വഞ്ചിച്ച ടീകോമിനെതിരെ നടപടി എടുക്കുന്നതിന് പകരം അവർക്ക് അങ്ങോട്ട് ഖജനാവിൽ നിന്ന് പണം കൊടുക്കുന്ന നടപടി ആർക്ക് അം​ഗീകരിക്കാൻ കഴിയുമെന്നും രമേശ് ചെന്നിത്തല ചോദിച്ചു. 246 ഏക്കർ സ്ഥലം തിരിച്ചെടുത്തിട്ട് സർക്കാർ എന്തു ചെയ്യാൻ പോകുന്നു എന്ന് ചോദിച്ച ചെന്നിത്തല ഇത്തരം കാര്യങ്ങൾ വ്യക്തമാക്കേണ്ട ഉത്തരവാദിത്തം സർക്കാരിനുണ്ടെന്നും ചൂണ്ടിക്കാട്ടി. ഇവരിൽ നിന്നും പണം ഇങ്ങോട്ട് വാങ്ങുന്നതിന് പകരം അങ്ങോട്ട് പണം കൊടുക്കുന്നത് വൻ അഴിമതിക്ക് വഴി തെളിക്കുമെന്നും രമേശ് ചെന്നിത്തല പറഞ്ഞു. ഈ മന്ത്രിസഭ തീരുമാനം റദ്ദാക്കണമെന്നും രമേശ് ചെന്നിത്തല ആവശ്യപ്പെട്ടു.

ടീകോമിന് നഷ്ടപരിഹാരം നൽകാനുളള നീക്കത്തിൽ ദുരൂഹത ആരോപിച്ച് പ്രതിപക്ഷ നേതാവ് വിഡി സതീശനും രം​ഗത്തെത്തി. 246 ഏക്കർ ഭൂമി സ്വന്തക്കാർക്ക് നൽകാനുള്ള നീക്കമാണ് ഇതിന് പിന്നിലെന്ന് പ്രതിപക്ഷ നേതാവ് ആരോപിച്ചു. പദ്ധതിയിൽ നിന്നും പിൻമാറാനുള്ള കാരണം സർക്കാർ വ്യക്തമാക്കണമെന്നും വി ഡി സതീശൻ ആവശ്യപ്പെട്ടു.",right
"| 'മാപ്പില്ലാത്ത ക്രൂരത'; ഒമ്പത് വയസുകാരി ദൃഷാന കോമയിലായ വാഹനാപകടം, പ്രതി കോയമ്പത്തൂർ വിമാനത്താവളത്തിൽ പിടിയിൽ -             - കോഴിക്കോട്:വടകരയിൽ ഒമ്പത് വയസുകാരി ദൃഷാന കോമയിലായ വാഹനാപകടത്തിലെ പ്രതി ഷെജിലിനെ കോയമ്പത്തൂർ വിമാനത്താവളത്തിൽ പിടിയിൽ. പുറമേരി സ്വദേശി ഷെജിലാണ് പിടിയിലായത്. ലുക്കൗട്ട് സർക്കുലർ നിലവിലുള്ളതിനാൽ ഇയാളെ എയർപോർട്ടിൽ വെച്ച് പിടികൂടുകയായിരുന്നു. വടകരയിൽ നിന്നുള്ള പൊലീസ് സംഘത്തിന് ഇയാളെ കൈമാറും.

ഫെബ്രുവരി 17 ന് ദേശീയ പാത വടകര ചോറോട് വെച്ചുണ്ടായ അപകടത്തിൽ ഗുരുതര പരിക്കേറ്റ് കോഴിക്കോട് മെഡിക്കൽ കോളേജിൽ കോമയിൽ തുടരുകയാണ് 9 വയസ്സുകാരി ദൃഷാന. ദൃഷാനയും മുത്തശ്ശിയും റോഡ് മുറിച്ച് കടക്കുന്നതിനിടെ കാർ ഇടിച്ചത്. അപകടത്തിൽ ദൃഷാനയുടെ മുത്തശ്ശി മരിച്ചിരുന്നു. അപകടത്തിന് ശേഷം നിർത്താതെ പോയ വാഹനം ഒമ്പത് മാസത്തിന് മാസത്തിന് ശേഷമാണ് പൊലീസ് കണ്ടെത്തിയത്.  18  1846 എന്ന നമ്പറുള്ള കാറാണ് കുട്ടിയെ ഇടിച്ചത്. പുറമേരി സ്വദേശിയായ ഷെജിൽ എന്ന ആള്‍ ഓടിച്ച കാറാണ് ദൃഷാനയെ ഇടിച്ചതെന്നും പൊലീസ് കണ്ടെത്തുകയായിരുന്നു. അപകടത്തിന് ശേഷം പ്രതി വാഹനം നിര്‍ത്താതെ രക്ഷപ്പെടുകയായിരുന്നു. തുടര്‍ന്ന് മാര്‍ച്ച് 14 നാണ് പ്രതി വിദേശത്തേക്ക് കടന്നു.

9 വയസുകാരിയെ കോമയിലാക്കിയ അപകടം: പ്രതി ഷജീല്‍ ഇൻഷുറൻസ് കമ്പനിയെ കബളിപ്പിച്ച് 30000 രൂപ തട്ടിയെന്ന് കേസ്

ഇന്‍ഷുറന്‍സ് ക്ലെയിം എടുത്തതാണ് അന്വേഷണത്തിന് വഴിത്തിരിവായത്. കാര്‍ മതിലില്‍ ഇടിച്ചെന്ന് വരുത്തിയാണ് പ്രതി ഇന്‍ഷുറന്‍സ് ക്ലെയിമിന് ശ്രമിച്ചത്. അപകടത്തിന് ശേഷം വാഹനത്തിന് രൂപമാറ്റം വരുത്തിയെന്നും പൊലീസ് കണ്ടെത്തി. അന്വേഷണത്തിന്‍റെ ഭാഗമായി 50,000 ഫോണ്‍കോളുകളും 19,000 വാഹനങ്ങളും പൊലീസ് പരിശോധിച്ചു. കോഴിക്കോട് മെഡിക്കൽ കോളേജിൽ ഒമ്പത് മാസമായി കോമയിൽ തുടരുന്ന ദൃഷാനയുടെയും കുടുംബത്തിന്റെയും ദുരിതം ഏഷ്യാനെറ്റ്‌ ന്യൂസാണ്‌ പുറത്തെത്തിച്ചത്. ഇതിന് പിന്നാലെ വലിയ ഇടപെടലുകൾ നടന്നത്.

അപകടത്തില്‍ പരിക്കേറ്റ് കോമയിലായ കുട്ടിയുടെ ദുരിതം: ഹൈക്കോടതി റിപ്പോർട്ട് തേടി, ഏഷ്യാനെറ്റ് ന്യൂസ് ഇംപാക്ട്

ഏഷ്യാനെറ്റ്‌ ന്യൂസ് റിപ്പോര്‍ട്ടര്‍ കെ എം ബിജു റിപ്പോര്‍ട്ട് ചെയ്ത വാർത്തയെത്തുടർന്നാണ് പ്രത്യേക അന്വേഷണ സംഘം രൂപീകരിച്ചത്. ഏഷ്യാനെറ്റ്‌ ന്യൂസ് വാർത്തയിൽ ഹൈക്കോടതി സ്വമേധയാ കേസെടുത്തിരുന്നു. സർക്കാരിൽ നിന്നും ഹൈക്കോടതി അടിയന്തര റിപ്പോർട്ട്‌ തേടിയിരുന്നു. എത്രയും പെട്ടന്ന് കാർ കണ്ടെത്താൻ പൊലീസിന് നിർദേശവും നൽകുകയും ചെയ്തിരുന്നു. ഇതോടെയാണ് അന്വേഷണം കാര്യക്ഷമമായത്. ജീവിതത്തിലേക്ക് തിരിച്ചുവരാൻ പൊരുതുകയാണ് ദൃഷാന.

ഏഷ്യാനെറ്റ് ന്യൂസ് ലൈവ് യുട്യൂബിൽ കാണാം",right
"17   ‌| കാനഡയിൽ വിമാനാപകടം; ലാൻഡ് ചെയ്തതിന് ശേഷം വിമാനം തലകീഴായി മറിഞ്ഞു, 17 പേർക്ക് പരിക്കേറ്റു -       17  - ടോറോന്‍റോ:കാനഡയിലെ ടൊറോന്‍റോയിൽ വിമാനാപകടം. ഡെൽറ്റ എയർലൈൻസ് വിമാനം ലാൻഡ് ചെയ്തതിന് ശേഷം തലകീഴായി മറിഞ്ഞു. മിനിയാപൊളിസിൽ നിന്ന് ടൊറോന്റോയിലേക്കുള്ള ഡെൽറ്റ 4819 വിമാനമാണ് അപകടത്തിൽപ്പെട്ടത്. മഞ്ഞുമൂടിയ റൺവേയിൽ വിമാനം തലകീഴായി മറിയുകയായിരുന്നു. അപകടസമയത്ത് 80 പേരാണ് വിമാനത്തിൽ ഉണ്ടായിരുന്നത്. 17 പേർക്ക് പരിക്കേറ്റു. ആരുടേയും പരിക്ക് ഗുരുതരമല്ല. കനത്ത കാറ്റിനെ തുടർന്നാണ് അപകടമുണ്ടായതെന്ന് പ്രാഥമിക റിപ്പോർട്ട്.

ഏഷ്യാനെറ്റ് ന്യൂസ് ലൈവ് യൂട്യൂബിൽ കാണാം",right
കടുത്ത ന്യൂമോണിയ; ഫ്രാന്‍സിസ് മാര്‍പ്പാപ്പയുടെ ആരോഗ്യനില സങ്കീര്‍ണം| ഫ്രാന്‍സിസ് മാര്‍പ്പാപ്പയുടെ ആരോഗ്യനില കൂടുതല്‍ സങ്കീര്‍ണം. രണ്ടു ശ്വാസകോശങ്ങളിലും കടുത്ത  ന്യൂമോണിയയെന്ന് റിപ്പോര്‍ട്ടുകള്‍. ആന്റിബയോട്ടിക് ചികില്‍സ തുടരുന്നുവെന്ന് ഡോക്ടര്‍മാര്‍ അറിയിച്ചു. തനിക്ക് വേണ്ടി പ്രാര്‍ഥിക്കണമെന്നും മാര്‍പ്പാപ്പയുടെ അഭ്യര്‍ഥന. റോമിലെ ആശുപത്രിക്ക് മുന്നില്‍ പ്രാര്‍ഥനയുമായി ആയിരങ്ങള്‍. ബ്രോങ്കൈറ്റിസ് ബാധയെ തുടര്‍ന്ന് കഴിഞ്ഞ വെള്ളിയാഴ്ചയാണ് പോപ്പിനെ ആശുപത്രിയില്‍ പ്രവേശിപ്പിച്ചത്.,neutral
"റേറ്റിങ് കുറച്ചത് പ്രവര്‍ത്തനത്തെ ബാധിക്കില്ല: കേരള ബാങ്ക് കേരള ബാങ്കിന്റെ റേറ്റിങ് കുറച്ച നടപടി ബാങ്ക് പ്രവര്‍ത്തനത്തെ വലിയ തോതില്‍ ബാധിക്കില്ലെന്ന് പ്രസിഡന്റ് ഗോപി കോട്ടമുറിക്കല്‍. 2022–23 സാമ്പത്തിക വർഷം നബാർഡ് ചൂണ്ടിക്കാട്ടിയ കുറവുകൾ ഭൂരിഭാഗവും പരിഹരിക്കുന്നതിന് 2023–24ല്‍ ബാങ്കിന് കഴിഞ്ഞിട്ടുണ്ടെന്നും അദ്ദേഹം വ്യക്തമാക്കി.സഹകരണ ബാങ്കുകളുടെ സൂപ്പർവൈസർ എന്ന നിലയിൽ നബാർഡ് വർഷാവർഷം ബാങ്കിൽ പരിശോധന നടത്താറുണ്ട്. ഇത് ഒരു സാധാരണ നടപടിക്രമമാണ്. 2022–23ലെ പരിശോധനയെ തുടർന്നാണ് റേറ്റിങ് ‘ബി’യിൽ നിന്നും ‘സി’ ആക്കിയത്. അനുവദിക്കുന്ന വ്യക്തിഗത വായ്പകൾ, പണയവായ്പകൾ എന്നിവയുടെ പരമാവധി പരിധി 40 ലക്ഷത്തിൽ നിന്നും 25 ലക്ഷം രൂപയായി കുറയുക മാത്രമാണ് ഉണ്ടാകുന്നത്. ബാങ്കിന് 48,000 കോടി രൂപ വായ്പയുണ്ട്. ഇതിൽ ഏകദേശം മൂന്ന് ശതമാനം മാത്രമാണ് വ്യക്തിഗത-പണയ വായ്പകൾ. ആയതിനാൽ, ബാങ്കിന്റെ നിക്ഷേപത്തെയോ, പ്രധാന വായ്പകളായ കാർഷിക വായ്പ, അംഗ സംഘങ്ങൾക്കുള്ള വായ്പ, ചെറുകിട സംരംഭ, ഭവന വായ്പകളെ ഇത് ബാധിക്കുന്നില്ല. കാർഷിക വായ്പ പ്രാഥമിക സഹകരണ സംഘങ്ങൾക്ക് പരിധിയില്ലാതെയും, വ്യക്തികൾക്ക് ഭവന വായ്പ 75 ലക്ഷം രൂപ വരെയും കേരള ബാങ്ക് വഴി അനുവദിക്കുന്നുണ്ടെന്നും അദ്ദേഹം പറഞ്ഞു.

2023–24 സാമ്പത്തിക വർഷം കേരള ബാങ്ക് 209 കോടി രൂപയുടെ അറ്റലാഭം നേടി. കഴിഞ്ഞ വർഷം അറ്റലാഭം 20.5 കോടി രൂപയായിരുന്നു. രൂപീകരണ ശേഷമുള്ള അഞ്ച് സാമ്പത്തിക വർഷങ്ങളിലും ബാങ്ക് അറ്റലാഭം നേടുകയുണ്ടായി. നിക്ഷേപത്തിലും വായ്പയിലും മൊത്തം ബിസിനസിലും ക്രമാനുഗതമായ വളർച്ചയുണ്ടായി. മൊത്തം ഇടപാടുകള്‍ 2020 മാർച്ച് 31ലെ 1,01,194 കോടിയിൽ നിന്നും 2024 മാർച്ച് 31 പ്രകാരം 1,16,582 കോടി രൂപയായി ഉയർന്നു.

2023–24 സാമ്പത്തിക വർഷം പുതുതായി 19,601 കോടി രൂപയുടെ വായ്പ അനുവദിച്ചു. കാർഷിക മേഖലയിൽ 99,200, ചെറുകിട സംരംഭ മേഖലയിൽ 85,000ത്തിലധികവും വായ്പകള്‍ ഇക്കാലയളവിൽ നൽകി. 2024 മാർച്ച് 31 പ്രകാരം ബാങ്കിന്റെ മൂലധന പര്യാപ്തത 10.32 ശതമാനമാണ്. ഒമ്പത് ശതമാനമാണ് റിസർവ് ബാങ്ക് മാനദണ്ഡപ്രകാരം മൂലധന പര്യാപ്തത വേണ്ടത്. ഇക്കാര്യത്തിൽ നിലവിൽ ബാങ്കിന്റെ സ്ഥിതി സുരക്ഷിതമാണ്.നബാർഡിൽ നിന്നുള്ള കാർഷിക‑കാർഷികേതര വായ്പ 6173 കോടിയിൽ നിന്നും 11,113 കോടിയായി ഉയർന്നു. നടപ്പ് സാമ്പത്തിക വർഷം 80 ശതമാനം വർധനവാണ് രേഖപ്പെടുത്തിയിട്ടുള്ളത്.

Eng­lish Sum­ma­ry: Down­grade will not affect oper­a­tions: Ker­ala Bank

You may also like this video",left
"മദ്രസകളുടെ കാര്യത്തില്‍ മാത്രം എന്തിന് ആശങ്ക? മറ്റ് മതങ്ങൾക്ക് വിലക്ക് ബാധകമാണോ? ആഞ്ഞടിച്ച് സുപ്രീം കോടതി -         - ദില്ലി: മദ്രസകൾക്കെതിരായ ബാലാവകാശ കമ്മീഷൻ ഉത്തരവിനെതിരെ ആഞ്ഞടിച്ച് സുപ്രീം കോടതി. 'ജീവിക്കുക, ജീവിക്കാൻ അനുവദിക്കുക' എന്നതാണ് മതേതരത്വമെന്ന് ചീഫ് ജസ്റ്റിസ് ഡി.വൈ ചന്ദ്രചൂഡ് വ്യക്തമാക്കി. കുട്ടികള്‍ക്ക് മതപഠനം പാടില്ലെന്നാണോ നിലപാടെന്ന് ബാലാവകാശ കമ്മീഷനോട് കോടതി ചോദിച്ചു. മദ്രസകളുടെ കാര്യത്തില്‍ മാത്രം എന്തിന് ആശങ്കയെന്നും മറ്റ് മതവിഭാഗങ്ങള്‍ക്ക് വിലക്ക് ബാധകമാണോ എന്നും കോടതി ആരാഞ്ഞു. കുട്ടികളെ സന്യാസി മഠങ്ങളിലേയ്ക്ക് അയക്കുന്നതില്‍ നിര്‍ദ്ദേശങ്ങളുണ്ടോയെന്നും കോടതി ചോദിച്ചു. മദ്രസ മാറാന്‍ വിദ്യാര്‍ത്ഥികളെ നിര്‍ബന്ധിക്കാനാവില്ലെന്ന് യുപി സര്‍ക്കാരിനോട് സുപ്രീം കോടതി പറഞ്ഞു. ഉത്തര്‍പ്രദേശ് മദ്രസ വിദ്യാഭ്യാസ നിയമം റദ്ദാക്കിയ വിധിക്കെതിരെയുള്ള ഹര്‍ജി പരിഗണിക്കുകയായിരുന്നു കോടതി. മതപഠനം ഭരണഘടന വിലക്കുന്നില്ലെന്ന് വ്യക്തമാക്കിയ സുപ്രീം കോടതി അലഹബാദ് ഹൈക്കോടതി വിധിക്കെതിരായ ഹര്‍ജികള്‍ വിധി പറയാന്‍ മാറ്റി.

അതേസമയം, മദ്രസകൾക്കെതിരായ ബാലാവകാശ കമ്മീഷൻ നിർദേശവും കമ്മീഷൻ്റെ കത്തിൻ്റെ അടിസ്ഥാനത്തിലുള്ള തുടർ നടപടികളും സുപ്രീം കോടതി സ്റ്റേ ചെയ്തിരുന്നു. വിഷയത്തിൽ കേന്ദ്ര-സംസ്ഥാന സർക്കാരുകൾക്ക് കോടതി നോട്ടീസ് അയക്കുകയും ചെയ്തിരുന്നു. യുപി സർക്കാരിന്റെ നടപടി ചോദ്യം ചെയ്ത് ജംഇയ്യത്തൽ ഉലമ ഹിന്ദാണ് സുപ്രീം കോടതിയെ സമീപിച്ചത്. രാജ്യത്തെ മദ്രസ ബോർഡുകൾ നി‍ര്‍ത്തലാക്കണമെന്നും വിദ്യാഭ്യാസ അവകാശ നിയമം ലംഘിക്കുന്ന മദ്രസകൾ അടച്ചു പൂട്ടണമെന്നുമായിരുന്നു ദേശീയ ബാലാവകാശ കമ്മീഷന്റെ ശുപാർശ. മദ്രസകളിൽ ഭരണഘടന ലംഘനം നടക്കുന്നു എന്ന് ചൂണ്ടിക്കാട്ടുന്ന റിപ്പോർട്ട് കമ്മീഷൻ സംസ്ഥാന ചീഫ് സെക്രട്ടറിമാർക്ക് അയച്ചിരുന്നു. മദ്രസകൾക്ക് സഹായം നൽകുന്നില്ലെന്ന കേരളത്തിന്റെ വാദം ബാലാവകാശ കമ്മീഷൻ തള്ളുകയും ചെയ്തിരുന്നു. നേരിട്ടല്ലാതെ ധനസഹായം സർക്കാർ നൽകുന്നുണ്ടെന്നായിരുന്നു കമ്മീഷൻ ചെയർപേഴ്സൺ പ്രിയങ്ക് കനുംഗോയുടെ ആരോപണം.

ബാലാവകാശ കമ്മീഷൻ തയ്യാറാക്കിയ റിപ്പോർട്ടിൽ മദ്രസകളിലെ വിദ്യാഭ്യാസത്തിനെതിരെ വലിയ വിമർശനമാണ് ഉന്നയിച്ചിരുന്നത്. ഇസ്ലാമിക ആധിപത്യമാണ് മദ്രസകളിൽ പഠിപ്പിക്കുന്നതെന്ന് 71 പേജുകളുള്ള റിപ്പോർട്ടിൽ പറയുന്നു. മദ്രസ വിദ്യാഭ്യാസം മതേതര മൂല്യങ്ങൾക്ക് എതിരാണ്. ബീഹാറിലെ മദ്രസകളിൽ പഠിപ്പിക്കുന്നത് പാകിസ്ഥാനിലെ പുസ്തകങ്ങളാണെന്ന ​ഗുരുതരമായ ആരോപണവും റിപ്പോർട്ടിലുണ്ടായിരുന്നു. മദ്രസകളിലെ പുസ്തകങ്ങളിൽ അംഗീകരിക്കാൻ കഴിയാത്ത ഉള്ളടക്കം ഉണ്ടെന്നും പരിശീലനം കിട്ടാത്ത അദ്ധ്യാപകരാണ് മദ്രസകളിലുള്ളതെന്നും കമ്മീഷന്റെ റിപ്പോർട്ടിലുണ്ട്.

യൂണിഫോം, പുസ്തകങ്ങൾ, ഉച്ചഭക്ഷണം തുടങ്ങിയ അവകാശങ്ങൾ മദ്രസകൾ ലംഘിക്കുന്നുവെന്ന് ബാലാവകാശ കമ്മീഷന്റെ റിപ്പോർട്ടിൽ പറയുന്നു. ഹിന്ദുക്കളെയും മറ്റ് മുസ്ലിം ഇതര കുട്ടികളെയും മദ്രസകളിൽ നിന്ന് ഉടൻ മാറ്റണം. മുസ്ലിം കുട്ടികൾക്ക് മറ്റു സ്കൂളുകളിൽ നിന്ന് ഔപചാരിക വിദ്യാഭ്യാസം കിട്ടുന്നു എന്ന് ഉറപ്പാക്കണം. ചട്ടം പാലിക്കാത്ത എല്ലാ മദ്രസകളുടെയും അംഗീകാരം റദ്ദാക്കണം, മദ്രസ ബോർഡുകൾക്കുള്ള ധനസഹായം നിറുത്തണം തുടങ്ങിയ നിർദ്ദേശങ്ങളും കമ്മീഷൻ മുന്നോട്ടുവെച്ചിരുന്നു.

 :വഖഫ് ബിൽ; ജെപിസി യോ​ഗത്തിൽ നാടകീയ സംഭവങ്ങൾ, തൃണമൂൽ എംപിയ്ക്ക് സസ്പെൻഷൻ",right
"|  സാമൂഹ്യ സുരക്ഷാ പെന്‍ഷന്‍ തട്ടിച്ച സര്‍ക്കാര്‍ ജീവനക്കാർക്കെതിരെ കർശന നടപടിക്ക് സർക്കാർ; ഉടന്‍ നോട്ടീസ് നല്‍കും -           1458     - തിരുവനന്തപുരം:സാമൂഹ്യ സുരക്ഷാ പെന്‍ഷന്‍ അനധികൃതമായി കൈപ്പറ്റിയ സര്‍ക്കാര്‍ ഉദ്യോഗസ്ഥര്‍ക്ക് ധനവകുപ്പ് ഉടന്‍ നോട്ടീസ് നല്‍കും. സാങ്കേതിക പിഴവ് മൂലമാണോ അതോ ബോധപൂര്‍വം അപേക്ഷിച്ചതുകൊണ്ടാണോ പെന്‍ഷന്‍ ലഭ്യമായതെന്ന് പരിശോധിക്കും. ഇതിന് ശേഷം കര്‍ശന നടപടിയിലേക്ക് കടക്കുമെന്നാണ് സര്‍ക്കാര്‍ അറിയിക്കുന്നത്. മുഴുവന്‍ പട്ടികയും കണ്ടാല്‍ ഞെട്ടുമെന്ന് ധനമന്ത്രി പറഞ്ഞെങ്കിലും ഉദ്യോഗസ്ഥരുടെ പേരുവിവരങ്ങള്‍ ഇനിയും പുറത്തുവിട്ടിട്ടില്ല. മസ്റ്ററിങ് ഉള്‍പ്പടെ കര്‍ശനമാക്കിയിട്ടും ക്ഷേമ പെന്‍ഷന്‍ അനര്‍ഹരില്‍ എത്തിയത് സര്‍ക്കാരിനും നാണക്കേടാണ്. പെന്‍ഷന് അര്‍ഹരാണെന്ന് സാക്ഷ്യപ്പെടുത്തിയ തദ്ദേശ സ്ഥാപനങ്ങളിലെ ഉദ്യോഗസ്ഥര്‍ക്കെതിരെയും നടപടി ഉണ്ടാകും. വിട്ടുവീഴ്ചയില്ലാത്ത നടപടി സ്വീകരിക്കുമെന്ന് ധനമന്ത്രി കെ എന്‍ ബാലഗോപാല്‍ ഏഷ്യാനെറ്റ് ന്യൂസിനോട് പ്രതികരിച്ചു

 :ക്ഷേമ പെൻഷൻ തട്ടിച്ച് സര്‍ക്കാര്‍ ജീവനക്കാർ; പെൻഷൻ കൈപ്പറ്റിയത് ഗസറ്റഡ് ഉദ്യോഗസ്ഥര്‍ അടക്കം 1458 ജീവനക്കാർ

ഗസറ്റഡ് ഉദ്യോഗസ്ഥർ അടക്കം 1458 പേരാണ് പെൻഷൻ കൈപ്പറ്റിയെന്ന് കണ്ടെത്തിയിട്ടുള്ളത്. സാമൂഹ്യ സുരക്ഷാ പെന്‍ഷന്‍ അനധികൃതമായി കൈപ്പറ്റിയ സര്‍ക്കാര്‍ ഉദ്യോഗസ്ഥര്‍ക്ക് ധനവകുപ്പ് ഉടന്‍ നോട്ടീസ് നല്‍കും. സാങ്കേതിക പിഴവുമൂലമാണോ അതോ ബോധപൂര്‍വം അപേക്ഷിച്ചതുകൊണ്ടാണോ പെന്‍ഷന്‍ ലഭ്യമായതെന്ന് പരിശോധിക്കും. ഇതിന് ശേഷം കര്‍ശന നടപടിയിലേക്ക് കടക്കുമെന്നാണ് സര്‍ക്കാര്‍ അറിയിക്കുന്നത്. മുഴുവന്‍ പട്ടികയും കണ്ടാല്‍ ഞെട്ടുമെന്ന് ധനമന്ത്രി പറഞ്ഞെങ്കിലും ഉദ്യോഗസ്ഥരുടെ പേരുവിവരങ്ങള്‍ ഇനിയും പുറത്തുവിട്ടിട്ടില്ല. മസ്റ്ററിങ് ഉള്‍പ്പടെ കര്‍ശനമാക്കിയിട്ടും ക്ഷേമ പെന്‍ഷന്‍ അനര്‍ഹരില്‍ എത്തിയത് സര്‍ക്കാരിനും നാണക്കേടാണ്. പെന്‍ഷന് അര്‍ഹരാണെന്ന് സാക്ഷ്യപ്പെടുത്തിയ തദ്ദേശ സ്ഥാപനങ്ങളിലെ ഉദ്യോഗസ്ഥര്‍ക്കെതിരെയും നടപടി ഉണ്ടാകും.

ഏഷ്യാനെറ്റ് ന്യൂസ് ലൈവ് യൂട്യൂബിൽ കാണാം",right
"മദ്യപിച്ച് പരാക്രമം കാണിച്ച ഡിവൈഎസ്പിക്ക് സംരക്ഷണം; 3 ദിവസമായിട്ടും നടപടിയില്ല |     |  .    |     |      |      |      |      |     |     |     |     |     |     |      |      |      |     |      |      |      | മദ്യപിച്ച് ലക്കുകെട്ട് ഔദ്യോഗികവാഹനം ഓടിച്ച് റോഡില്‍ അപകടയാത്ര നടത്തിയ ഡിവൈ.എസ്.പിയെ സംരക്ഷിച്ച് സര്‍ക്കാര്‍. കടുത്ത നടപടിക്ക് ശുപാര്‍ശ ചെയ്ത് ഡി.ജി.പി റിപ്പോര്‍ട്ട് നല്‍കി മൂന്ന് ദിവസമായിട്ടും നടപടിയില്ല. ഇതോടെ റോഡ് ഷോ നടത്തിയ ഡി.വൈ.എസ്.പി  വി.അനില്‍കുമാര്‍ വീണ്ടും ജോലിക്ക് കയറി.

നാലുകാലില്‍ നില്‍ക്കാനാവാത്ത കോലത്തില്‍ ഡിവൈ.എസ്.പി വണ്ടികൊണ്ട് പരാക്രമം കാണിച്ച  കാഴ്ച കേരളം കണ്ടിട്ട് ഇന്ന് ഏഴാം ദിവസമാണ്. സകലനിയമവും തെറ്റിച്ച ഡിവൈ.എസ്.പി വി.അനില്‍കുമാര്‍ നാട്ടുകാരെ നിയമംപാലിപ്പിക്കാനായി ഇന്നും കേരള പൊലീസില്‍ സേവനം തുടരുകയാണ്. കൊച്ചിയിലെ കുമ്പളം ടോള്‍ പ്ളാസ മുതല്‍ അരൂര്‍ വരെയായിരുന്നു മദ്യലഹരിയിലെ ഡിവൈ.എസ്.പിയുടെ റോ‍ഡ് ഷോ. അവിടെ വച്ച് പൊലീസ് പിടിച്ചതുകൊണ്ട് ഡിവൈ.എസ്.പിക്കും റോഡിലെ മറ്റ് യാത്രക്കാര്‍ക്കും അപകടമൊന്നും സംഭവിച്ചില്ല.  കേസെടുത്ത പൊലീസ് തോളിലെ നക്ഷത്രബലം കൂടിയതുകൊണ്ട് രാത്രിയില്‍ തന്നെ ജാമ്യം കൊടുത്ത് വിട്ടയച്ചു.

മനോരമ ന്യൂസ് ദൃശ്യങ്ങള്‍ സഹിതം പുറത്തുവിട്ടത് നാണക്കേടായതോടെ ആദ്യം ആലപ്പുഴ ജില്ലാ പൊലീസ് മേധാവിയും പിന്നീട് ഡി.ജി.പിയും കടുത്ത നടപടിക്ക് ശുപാര്‍ശ ചെയ്തു. മദ്യപിച്ച് അപകടകരമായി വാഹനം ഓടിച്ചു, ഔദ്യോഗിക വാഹനം ദുരുപയോഗം ചെയ്തു, കുട്ടിയെ കൂടെക്കൊണ്ടുപോയി ജീവന്‍ അപകടത്തിലാക്കി–എന്നീ മൂന്ന് കുറ്റങ്ങളാണ് ഡി.ജി.പി ചൂണ്ടിക്കാണിച്ചത്. സസ്പെന്‍ഷനും വകുപ്പുതല അന്വേഷണവും നിര്‍ബന്ധമായും നടത്തേണ്ട കുറ്റം. ആഭ്യന്തര സെക്രട്ടറിക്ക് ബുധനാഴ്ച ഉച്ചയോട് റിപ്പോര്‍ട്ട് ലഭിച്ചു. തെറ്റുകാരെ വച്ചുപൊറുപ്പിക്കില്ലെന്ന് കഴിഞ്ഞ ദിവസം കൂടി നിയമസഭയില്‍ പ്രഖ്യാപിച്ച മുഖ്യമന്ത്രി ഈ തെറ്റ് ഇതുവരെ കണ്ടില്ലെന്ന് തോന്നുന്നു. അതുകൊണ്ട് അനില്‍കുമാര്‍ ഇപ്പോഴും സംസ്ഥാന ക്രൈം റെക്കോഡ്സ് ബ്യൂറോയില്‍ കാക്കിയിട്ട് വിലസുന്നു.",neutral
"വടക്കൻ സിക്കിമിൽ മണ്ണിടിച്ചിൽ; 1000ത്തോളം വിനോദസഞ്ചാരികൾ കുടുങ്ങി സിക്കിമിൽ വ്യാഴാഴ്ചയുണ്ടായ മണ്ണിടിച്ചിലിൽ ആയിരത്തോളം വിനോദസഞ്ചാരികൾ കുടുങ്ങിയതായി പൊലീസ്. പ്രദേശത്ത് മണ്ണിടിച്ചിലിനു ശേഷം കനത്ത മഴയുമുണ്ടായിട്ടുണ്ട്. ചുങ്‌താങ്ങിൽ ഏകദേശം 200 ടൂറിസ്റ്റ് വാഹനങ്ങൾ കുടുങ്ങിക്കിടക്കുകയാണെന്നും യാത്രക്കാർ അവിടെയുള്ള ഒരു ഗുരുദ്വാരയിൽ താമസിക്കുന്നുണ്ടെന്നും പൊലീസ്‌ പറഞ്ഞു. സിക്കിം തലസ്ഥാനമായ ഗാങ്‌ടോക്കിൽ നിന്ന് ഏകദേശം 100 കിലോമീറ്റർ അകലെയാണ് ചുങ്‌താങ്.

ലാച്ചെൻ‑ചുങ്താങ് റോഡിലെ മുൻഷിതാങ്ങിലും ലാച്ചുങ്-ചുങ്താങ് റോഡിലെ ലെമ/ബോബി എന്നിവിടങ്ങളിലാണ് വൻതോതിൽ മണ്ണിടിച്ചിലുണ്ടായത്‌.ഇനിയൊരു അറിയിപ്പ് ഉണ്ടാകുന്നതുവരെയും വടക്കൻ സിക്കിമിലേക്ക് വിനോദസഞ്ചാരികളെ അയയ്ക്കരുതെന്ന് ജില്ലാ ഭരണകൂടം ടൂർ ഓപ്പറേറ്റർമാരോടും നിർദ്ദേശിച്ചിട്ടുണ്ടെന്ന് അധികൃതർ അറിയിച്ചു. ഏപ്രിൽ 25 ന് ഈ മേഖല സന്ദർശിക്കാൻ വിനോദസഞ്ചാരികൾക്ക് നൽകിയിരുന്ന എല്ലാ പെർമിറ്റുകളും അധികൃതർ റദ്ദാക്കി. ലാച്ചുങ്ങിലേക്കും ലാച്ചെനിലേക്കും ഉള്ള ഗതാഗത സംവിധാനങ്ങളെ സാരമായി ബാധിച്ചതായി പ്രാദേശിക ഭരണകൂടം അറിയിച്ചു.",left
"സ്വര്‍ണവിലയില്‍ റെക്കോര്‍ഡ്. പവന് 600 രൂപ കൂടി  60,200 രൂപയിലെത്തി. |    ₹60000;    600 സ്വര്‍ണവിലയില്‍ റെക്കോര്‍ഡ്. പവന് 600 രൂപ കൂടി  60,200 രൂപയിലെത്തി. ആദ്യമായാണ് സ്വര്‍ണവില പവന് 60,000 രൂപ ‌‌കടക്കുന്നത്. ഗ്രാമിന് 75 രൂപയാണ് വര്‍ധന.

കേരളത്തില്‍ 22 കാരറ്റ് സ്വര്‍ണം ഗ്രാമിന് 75 രൂപ വര്‍ധിച്ച് 7525 രൂപയിലെത്തി. 24 കാരറ്റ് സ്വര്‍ണം ഗ്രാമിന് 86 രൂപ കൂടി 8,209 രൂപയിലെത്തി. പവന് 65,672 രൂപ. 18 കാരറ്റ് സ്വര്‍ണം ഗ്രാമിന് 57 രൂപയാണ് വര്‍ധന. ഒരു ഗ്രാമിന് 6157 രൂപ. എട്ടുഗ്രാമിന് വില 49,256 രൂപ.",neutral
"വേണ്ടിവന്നാൽ താൻ ജാമ്യം റദ്ദാക്കും, ബോബി ചെമ്മണ്ണൂരിനെ അറസ്റ്റ് ചെയ്യാൻ ഉത്തരവിടാൻ കഴിയും;വിമർശിച്ച് ഹൈക്കോടതി -         ,        - കൊച്ചി:നടി ഹണി റോസിൻ്റെ ലൈം​ഗിക അധിക്ഷേപ പരാതിയിൽ ജാമ്യം കിട്ടിയിട്ടും ഇന്നലെ പുറത്തിറങ്ങാതെയിരുന്ന ബോബി ചെമ്മണ്ണൂരിനെതിരെ കടുത്ത വിമർശനവുമായി ഹൈക്കോടതി. വേണ്ടിവന്നാൽ ബോബി ചെമ്മണ്ണൂരിൻ്റെ ജാമ്യം ക്യാൻസൽ ചെയ്യുമെന്ന് ഹൈക്കോടതി പറഞ്ഞു. കോടതിയെ മുന്നിൽ നിർത്തി കളിക്കാൻ ശ്രമിക്കരുത്. കഥമെനയാൻ ശ്രമിക്കുകയാണോ. മാധ്യമ ശ്രദ്ധയ്ക്ക് വേണ്ടിയാണോ ശ്രമിക്കുന്നതെന്നും ബോബി ചെമ്മണ്ണൂരിനെ അറസ്റ്റ് ചെയ്യാൻ പോലും ഉത്തരവിടാൻ കഴിയുമെന്നും കോടതി പറഞ്ഞു.

ബോബി ചെമ്മണ്ണൂരിന് വേണ്ടി ഹാജരായ മുതിർന്ന അഭിഭാഷകനെ പോലും അപമാനിക്കുകയാണ് ചെയ്തത്. ജാമ്യം എങ്ങനെ ക്യാൻസൽ ചെയ്യണമെന്ന് അറിയാമെന്നും ഹൈക്കോടതി പറഞ്ഞു. ബോബി ചെമ്മണ്ണൂർ നാടകം കളിക്കരുതെന്നും കോടതി പറഞ്ഞു. ഇന്നലത്തെ സംഭവവികാസങ്ങൾ മുഴുവൻ  ശ്രദ്ധിച്ചിട്ടുണ്ട്. കോടതിയെപ്പോലും അപമാനിക്കാൻ ആണോ ശ്രമം. ഇത്തരം നടപടികൾ അംഗീകരിക്കാൻ ആവില്ല. വേണമെങ്കിൽ ഒരു മാസത്തിനകം പോലും കുറ്റപത്രം സമർപ്പിക്കാൻ ആവശ്യപ്പെടാനറിയാം. ഇന്നലെ എന്തുകൊണ്ട് പുറത്തുവന്ന വന്നില്ല എന്ന് അറിയിക്കണമെന്നും കേസ് 12 മണിക്ക് വീണ്ടും പരിഗണിക്കുമെന്നും ഹൈക്കോടതി പറഞ്ഞു.

റിമാൻഡ് തടവുകാരെ സംരക്ഷിക്കാൻ ബോബി ചെമ്മണ്ണൂർ ആരാണ്. നീതി ന്യായ വ്യവസ്ഥ ഇവിടെയുണ്ടെന്നും പറഞ്ഞ ഹൈക്കോടതി 12 മണിക്ക് കാരണം കാണിച്ച് വിശദീകരണം നൽകാനും നിർദേശം നൽകി. അല്ലാത്ത പക്ഷം ജാമ്യം റദ്ദാക്കുമെന്നും ഹൈക്കോടതി പറഞ്ഞു. നിയമത്തിനും മുകളിലാണെന്നു തോന്നുന്നുണ്ടോയെന്നും ഹൈക്കോടതി ബോബി ചെമ്മണ്ണൂരിനോട് ചോദിച്ചു.

അതേസമയം, ജാമ്യം കിട്ടിയിട്ടും ജയിലിൽ തുടർന്ന വ്യവസായി ബോബി ചെമ്മണ്ണൂർ ഹൈക്കോടതി നടപടിയെടുത്തേക്കുമെന്ന സ്ഥിതി വന്നതോടെ ജയിലിന് പുറത്തിറങ്ങി. ജാമ്യം കിട്ടിയിട്ടും അതിലെ വ്യവസ്ഥകൾ പാലിക്കാൻ കഴിയാതെ ജയിലിൽ തുടരുന്ന സഹതടവുകാരെ സഹായിക്കാനാണെന്നാണ് ഇന്നലെ പുറത്തിറങ്ങാതിരുന്നതെന്ന് ബോബി ചെമ്മണ്ണൂർ പ്രതികരിച്ചു. നടി ഹണി റോസിനെ അധിക്ഷേപിച്ച കേസിൽ ജാമ്യം കിട്ടിയിട്ടും ജയിലിൽ തുടരുന്നതിൽ ഹൈക്കോടതി നടപടിയെടുത്തേക്കുമെന്ന അസാധാരണ അവസ്ഥയിലേക്ക് എത്തിയതോടെയാണ് 10 മിനിറ്റിനുളളിൽ ബോബി പുറത്തിറങ്ങാൻ തയ്യാറായത്. സ്വമേധയാ നടപടിയെടുത്ത ജസ്റ്റിസ് പിവി കുഞ്ഞിക്കൃഷ്ണൻ മറ്റ് കേസുകളെല്ലാം പരിഗണിക്കും മുമ്പേ ബോബി ചെമ്മണ്ണൂരിന്റെ കേസ് പരിഗണിക്കുമെന്ന് അറിയിക്കുകയായിരുന്നു. പ്രതിഭാഗം അഭിഭാഷകർ അടക്കമുള്ളവരോട് കോടതിയിൽ ഹാജരാകാനും ജസ്റ്റിസ് പിവി കുഞ്ഞിക്കൃഷ്ണൻ ആവശ്യപ്പെട്ടിട്ടുണ്ട്. ഇതോടെയാണ് ബോബിയുടെ അഭിഭാഷകർ ജയിലിലെത്തി രേഖകൾ ഹാജരാക്കി ബോബിയെ പുറത്തിറക്കിയത്.

ദില്ലി മദ്യനയക്കേസിൽ അരവിന്ദ് കെജ്രിവാളിനെയും സിസോദിയയെയും വിചാരണ ചെയ്യാൻ കേന്ദ്രത്തിന്റെ അനുമതി

://../?=188",right
"Keralaതദ്ദേശ ഉപതിരഞ്ഞെടുപ്പ്: 17 സീറ്റോടെ എൽഡിഎഫിന് നേട്ടം; യുഡിഎഫിന് 12, സീറ്റില്ലാതെ ബിജെപിവയനാട് ഒഴികെയുള്ള 13 ജില്ലകളിലെ 30 വാർഡുകളിലേയ്ക്കായിരുന്നു ഉപതിരഞ്ഞെടുപ്പ് പ്രഖ്യാപിച്ചിരുന്നത്. ഇതിൽ കാസർകോട് ജില്ലയിലെ രണ്ട് വാർഡുകളിൽ നേരത്തെ എതിരാളികളില്ലാത്തതിനാൽ എൽഡിഎഫ് വിജയിച്ചിരുന്നു തിരുവനന്തപുരം: സംസ്ഥാനത്തെ തദ്ദേശ സ്വയംഭരണ സ്ഥാപനങ്ങളിലേയ്ക്കുള്ള ഉപതിരഞ്ഞെടുപ്പിൽ ഇടതുമുന്നണിയ്ക്ക് നേട്ടം. തിരഞ്ഞെടുപ്പ് നടന്ന 28 വാർഡുകളിൽ 17 എണ്ണത്തിൽ എൽഡിഎഫ് വിജയിച്ചു. 12  ഇടത്ത് യുഡിഎഫ് മുന്നേറ്റമുണ്ടാക്കി. ബിജെപിയ്ക്ക് ഒരു സീറ്റിൽ പോലും വിജയിക്കാനായില്ല. ഒരു സീറ്റിൽ എസ്ഡിപിഐ വിജയിച്ചു. വയനാട് ഒഴികെയുള്ള 13 ജില്ലകളിലെ 30 വാർഡുകളിലേയ്ക്കായിരുന്നു ഉപതിരഞ്ഞെടുപ്പ് പ്രഖ്യാപിച്ചിരുന്നത്. ഇതിൽ കാസർകോട് ജില്ലയിലെ രണ്ട് വാർഡുകളിൽ നേരത്തെ എതിരാളികളില്ലാത്തതിനാൽ എൽഡിഎഫ് വിജയിച്ചിരുന്നു. ബാക്കി 28 വാർഡുകളിലേയ്ക്കായിരുന്നു തിരഞ്ഞെടുപ്പ്.

തിരുവനന്തപുരം കോർപ്പറേഷനിലെ ശ്രീവരാഹം വാർഡിലേയ്ക്ക് നടന്ന ഉപതിരഞ്ഞെടുപ്പിൽ സിപിഐഎം സിറ്റിങ് സീറ്റ് നിലനിർത്തി. സിപിഐഎമ്മിലെ വി ഹരികുമാർ ബിജെപിയിലെ മിനിയെ 12 വോട്ടുകൾക്ക് പരാജയപ്പെടുത്തി. തിരുവനന്തപുരം ജില്ലയിലെ പാങ്ങോട് പഞ്ചായത്തിലെ പുലിപ്പാറ വാർഡിൽ എസ്ഡിപിഐ നേടിയ വിജയമാണ് ഉപതിരഞ്ഞെടുപ്പിൽ ഏറ്റവും ശ്രദ്ധേയമായത്. യുഡിഎഫിൻ്റെ സിറ്റിങ്ങ് സീറ്റിലായിരുന്നു എസ്ഡിപിഐ സ്ഥാനാർത്ഥിയായ മുജീബ് പുലിപ്പാറ 226 വോട്ടിന് വിജയിച്ചത്.

തിരുവനന്തപുരം പൂവച്ചൽ പഞ്ചായത്തിലെ പുളിങ്കോട് വാർഡിലും സിറ്റിങ്ങ് സീറ്റിൽ യുഡിഎഫിന് പരാജയം ഏറ്റുവാങ്ങേണ്ടി വന്നു. എൽഡിഎഫ് സ്ഥാനാർഥി സൈദ് സബർമതിയാണ് ഇവിടെ അട്ടിമറി വിജയം നേടിയത്. യുഡിഎഫ് പഞ്ചായത്ത് അംഗം രാജിവച്ച ഒഴിവിലായിരുന്നു ഇവിടെ തിരഞ്ഞെടുപ്പ് നടന്നത്.  തിരുവനന്തപുരം കരുംകുളം പഞ്ചായത്തിലെ കൊച്ചുപള്ളി വാർഡിൽ യുഡിഎഫിന് വിജയം. സേവ്യർ ജെരോൺ 269 വോട്ടിനാണ് ഇവിടെ വിജയിച്ചത്. എൽഡിഎഫിൻ്റെ സിറ്റിങ്ങ് സീറ്റ് യുഡിഎഫ് പിടിച്ചെടുക്കുകയായിരുന്നു.

ആലപ്പുഴ മുട്ടാ‍ർ‌ പഞ്ചായത്തിലെ മിത്രക്കരി ഈസ്റ്റ് വാർഡിലേയ്ക്ക് നടന്ന ഉപതിരഞ്ഞെടുപ്പിൽ യുഡിഎഫിന് വിജയം. 15 വോട്ടിനായിരുന്നു യുഡിഎഫ് സ്ഥാനാർത്ഥിയുടെ വിജയം. കാവാലം പഞ്ചായത്തിലെ പാലോടം വാർഡിൽ എൽഡിഎഫിന് വിജയം. എൽഡിഎഫിലെ മം​ഗളാനന്ദനാണ് ഇവിടെ വിജയിച്ചത്. 171 വോട്ടിനായിരുന്നു എൽഡിഎഫ് സ്ഥാനാർ‌ത്ഥിയുടെ വിജയം.

കൊല്ലം ജില്ലയിലെ കൊട്ടാരക്കര മുനിസിപ്പാലിറ്റിയിലെ കല്ലുവാതുക്കൽ ഡിവിഷൻ എൽഡിഎഫ് നിലനിർത്തി. സിറ്റിങ് സീറ്റിൽ സിപിഐയിലെ മഞ്ജു സാം 193 വോട്ടുകൾക്കാണ് വിജയിച്ചത്. അഞ്ചൽ ബ്ലോക്ക് പഞ്ചായത്തിലെ അഞ്ചൽ ഡിവിഷനിലേയ്ക്ക് നടന്ന ഉപതിരഞ്ഞെടുപ്പിൽ യുഡിഎഫ് സിറ്റിങ് സീറ്റ് നിലനിർത്തി. കൊട്ടാരക്കര ബ്ലോക്ക് പഞ്ചായത്തിലെ കൊട്ടറ ഡിവിഷൻ എൽഡിഎഫ് നിലനിർത്തി. സിപിഐഎമ്മിലെ വത്സമ്മ 900 വോട്ടുകൾക്കാണ് ഇവിടെ വിജയിച്ചത്.

ഇടമുളയ്ക്കൽ ഗ്രാമപ്പഞ്ചായത്തിലെ പടിഞ്ഞാറ്റിൻകര വാ‍ർഡ് യുഡിഎഫ് നിലനിർത്തി. കോൺഗ്രസിലെ ഷീജ ദിലീപ് 24 വോട്ടിനാണ് ഇവിടെ വിജയിച്ചത്. ക്ലാപ്പന ഗ്രാമപ്പഞ്ചായത്തിലെ പ്രയാർ തെക്ക് ബി വാ‍ർഡ് എൽഡിഎഫ് നിലനിർത്തി. സിറ്റിങ് സീറ്റിൽ സിപിഐഎമ്മിലെ ജയാദേവി 277 വോട്ടുകൾക്കാണ് വിജയിച്ചത്. കുലശേഖരപുരം ഗ്രാമപ്പഞ്ചായത്തിലെ കൊച്ചുമാംമൂട് വാർഡിൽ എൽഡിഎഫിന് വിജയം. എൽഡിഎഫ് ഇവിടെ സിറ്റിങ്ങ് സീറ്റ് നിലനിർത്തി. എൽ‍ഡിഎഫിൻ്റെ പി സുരജാ ശിശുപാലൻ 595 വോട്ടിനാണ് വിജയിച്ചത്.

എറണാകുളം ജില്ലയിലെ മൂവാറ്റുപുഴ നഗരസഭയിലെ 13-ാം വാർഡിലേയ്ക്ക് നടന്ന ഉപതെരഞ്ഞെടുപ്പിൽ യുഡിഎഫിന് വിജയം. യുഡിഫ് സ്ഥാനാർത്ഥി മേരിക്കുട്ടി ചാക്കോ 65 വോട്ടിനാണ് ഇവിടെ വിജയിച്ചത്. അതേ സമയം പായിപ്ര പഞ്ചായത്തിലെ 10-ാം വാർഡ് എൽഡിഎഫിൽ നിന്നും യുഡിഎഫ് പിടിച്ചെടുത്തു. യുഡിഎഫ് സ്ഥാനാർഥി സുജാത ജോൺ 162 വോട്ടിനാണ് ജയിച്ചത്. കോതമംഗലം പൈങ്ങോട്ടൂർ പഞ്ചായത്ത് പത്താം വാർഡിൽ എൽഡിഎഫ് സ്ഥാനാർത്ഥി അമൽ രാജ് 461 വോട്ട് നേടി വിജയിച്ചു. യുഡിഎഫിലെ ബിജി സജിയെ 166 വോട്ടുകൾക്ക് പരാജയപ്പെടുത്തി. പെരുമ്പാവൂർ അശമന്നൂർ പഞ്ചായത്തിലെ 10-ാം വാ‍ർഡിലേയ്ക്ക് നടന്ന ഉപതിരഞ്ഞെടുപ്പിൽ യുഡിഎഫിന് അട്ടിമറി വിജയം. 40 വോട്ടിനാണ് യുഡിഎഫ് സ്ഥാനാർത്ഥി എൻ എം നൗഷാദ്‌  വിജയിച്ചത്.

കോട്ടയം രാമപുരം പഞ്ചായത്തിലെ ഏഴാം വാർഡ് യുഡിഎഫ് നിലനിർത്തി. കോൺഗ്രസ് സ്ഥാനാർത്ഥി രജിത റ്റി ആർ 235 വോട്ടിൻ്റെ ഭൂരിപക്ഷത്തിനാണ് ഇവിടെ വിജയിച്ചത്. വാർഡ് മെമ്പറും പഞ്ചായത്ത് പ്രസിഡൻ്റുമായിരുന്ന ഷൈനി സന്തോഷിനെ അയോഗ്യയാക്കിയതിനെ തുടർന്നാണ് ഇവിടെ ഉപതെരഞ്ഞടുപ്പ് നടന്നത്. കോൺഗ്രസിനൊപ്പം നിന്ന ഷൈനി കേരള കോൺ​ഗ്രസ് മാണി വിഭാഗത്തിലേക്ക് കൂറുമാറുകയായിരുന്നു. ഇവിടെ എൽഡിഎഫിനെ പിന്നിലാക്കി ബിജെപി രണ്ടാമത് എത്തി.

ഇടുക്കി വാത്തിക്കുടി പഞ്ചായത്തിലെ ദൈവം മേട് വാർഡ് എൽഡിഎഫ് പിടിച്ചെടുത്തു. എൽ ഡി എഫിലെ ബീന ബിജു ഏഴു വോട്ടുകൾക്കാണ് ഇവിടെ വിജയിച്ചത്. ഇതോടെ ഇരു മുന്നണികൾക്കും ഒൻപത് സീറ്റ് വീതമായി. യുഡിഎഫ് ആണ് നിലവിൽ പഞ്ചായത്ത് ഭരിക്കുന്നത്.

പത്തനംതിട്ട നഗരസഭ പതിനഞ്ചാം വാർഡിലേയ്ക്ക് നടന്ന ഉപതിരഞ്ഞെടുപ്പിൽ എൽഡിഎഫിന് വിജയം. എൽഡിഎഫ് സ്ഥാനാർഥി ബിജിമോൾ മാത്യു മൂന്ന് വോട്ടിനാണ് വിജയിച്ചത്. പുറമറ്റം പഞ്ചായത്തിലെ ഗാലക്സി വാർഡിലേയ്ക്ക് നടന്ന ഉപതെരഞ്ഞെടുപ്പിലും എൽഡിഎഫ് വിജയിച്ചു. എൽഡിഎഫ് സ്ഥാനാർത്ഥി ശോഭിക ഗോപി 152 വോട്ടിന്റെ ഭൂരിപക്ഷത്തിനാണ് വിജയിച്ചത്. അയിരൂർ ഗ്രാമപഞ്ചായത്ത് തടിയൂർ വാർഡിലേയ്ക്ക് നടന്ന ഉപതിരഞ്ഞെടുപ്പിൽ യുഡിഎഫിന് വിജയം. യുഡിഎഫ് സ്ഥാനാർത്ഥി പ്രീത ബി നായർ 106 വോട്ടിന്റെ ഭൂരിപക്ഷത്തിലാണ് വിജയിച്ചത്.

തൃശ്ശൂ‍ർ ജില്ലയിലെ ചൊവ്വന്നൂർ പഞ്ചായത്തിലെ പതിനൊന്നാം വാർഡിലേയ്ക്ക് നടന്ന ഉപതിരഞ്ഞെടുപ്പിൽ എൽഡിഎഫിന് വിജയം. എൽഡിഎഫ് വാർഡ് നിലനിർത്തുകയായിരുന്നു. 41 വോട്ടിനാണ് എൽഡിഎഫ് സ്ഥാനാർത്ഥി ഷഹർബാൻ വിജയിച്ചത്.

പാലക്കാട് ജില്ലയിലെ മുണ്ടൂർ പഞ്ചായത്തിലെ കീഴ്പാടം വാർഡ് എൽ.ഡി.എഫ് നിലനിർത്തി. സിപിഐഎമ്മിലെ പി ബി പ്രശോഭ് 346 വോട്ടിൻ്റെ ഭൂരിപക്ഷത്തിനാണ് വിജയിച്ചത്.

കോഴിക്കോട് ജില്ലയിലെ പുറമേരി പഞ്ചായത്തിലെ കുഞ്ഞല്ലൂർ വാർഡിൽ യുഡിഎഫിന് അട്ടിമറി വിജയം. യുഡിഎഫ് സ്ഥാനാർത്ഥി പുതിയോട്ടിൽ അജയാണ് ഇവിടെ വിജയിച്ചത്. 20 വോട്ടുകൾക്കാണ് എൽഡിഎഫ് സ്ഥാനാർത്ഥി പരാജയപ്പെട്ടത്.

മലപ്പുറം ജില്ലയിലെ കരുളായി പഞ്ചായത്തിലെ ചക്കിട്ട മല വാർഡിൽ യുഡിഎഫിന് വിജയം. യുഡിഎഫിലെ വിപിൻ കരുവാടൻ 397 വോട്ടിനാണ് സിറ്റിങ് സീറ്റിൽ വിജയിച്ചത്. തിരുനാവായ പഞ്ചായത്തിലെ എടക്കുളം ഈസ്റ്റ് വാർഡിലേയ്ക്ക് നടന്ന ഉപതെരഞ്ഞെടുപ്പിൽ യുഡിഎഫിന് വിജയം. 260 വോട്ടിനായിരുന്നു യുഡിഎഫ് സ്ഥാനാർത്ഥി ജബ്ബാർ ഉണ്ണിയാലുങ്കലിൻ്റെ വിജയം. എൽഡിഎഫിൻ്റെ സിറ്റിങ് വാർഡിലാണ് യുഡിഎഫ് വിജയം. എൽഡിഎഫ് മെമ്പർ അയോഗ്യനാക്കപ്പെട്ടതിനെ തുടർന്നാണ് ഇവിടെ തെരഞ്ഞെടുപ്പ് നടന്നത്. സിറ്റിംഗ് സീറ്റിൽ ഇവിടെ എൽഡിഎഫ് മൂന്നാം സ്ഥാനത്തേയ്ക്ക് പോയി. എസ്ഡിപിഐ ആണ് ഇവിടെ രണ്ടാം സ്ഥാനത്തെത്തിയത്.

കണ്ണൂർ ജില്ലിയിലെ പന്നിയന്നൂ‌ർ പഞ്ചായത്തിലെ താഴെചമ്പാട് എൽഡിഎഫിലെ ശരണ്യ സുരേന്ദ്രൻ വിജയിച്ചു. 499 വോട്ടിൻ്റെ ഭൂരിപക്ഷത്തിലാണ് യുഡിഎഫിലെ എംവി അബ്ദുള്ളയെയാണ് പരാജയപ്പെടുത്തിയത്. കാസർകോട് ജില്ലിയിലെ കോഡോം-ബേലൂർ പഞ്ചായത്തിലെ അയരോട്ട് എൽഡിഎഫിലെ സൂര്യ ​ഗോപാലൻ വിജയിച്ചു. മടിക്കൈ പഞ്ചായത്തിലെ കോളിക്കുന്ന് വാർഡിൽ എൽഡിഎഫിലെ ഒ നിഷയും കയ്യൂർ-ചീമേനി പഞ്ചായത്തിലെ പള്ളിപ്പാറ വാർഡിൽ എൽഡിഎഫ് സ്ഥാനാർത്ഥി കെ സുകുമാരനും നേരത്തെ എതിരില്ലാതെ വിജയിച്ചിരുന്നു.

Content Highlights: LDF wins 16 seats in local body by election in kerala",left
".    ‌‌|പാലക്കാട് സ്കൂള്‍ വിദ്യാര്‍ത്ഥികള്‍ക്കിടയിലേക്ക് ലോറി പാഞ്ഞുകയറി വൻ അപകടം; 4 പേര്‍ക്ക് ഗുരുതര പരിക്ക് -        .    - പാലക്കാട്: പാലക്കാട് കല്ലടിക്കോടിൽ സ്കൂള്‍ വിദ്യാര്‍ത്ഥികള്‍ക്കിടയിലേക്ക് ലോറി  ഇടിച്ചുകയറി വൻ അപകടം. റോഡിലൂടെ നടക്കുകയായിരുന്ന നിരവധി വിദ്യാര്‍ത്ഥികള്‍ക്ക് പരിക്കേറ്റു. ഇന്ന് വൈകിട്ട് നാലോടെയാണ് അപകടമുണ്ടായത്. സ്കൂളിൽ നിന്ന് വിദ്യാര്‍ത്ഥികള്‍ റോഡിലൂടെ നടന്നുപോകുന്നതിനിടെ ലോറി പാഞ്ഞു കയറുകയായിരുന്നു.

നാട്ടുകാര്‍ ഉള്‍പ്പെടെ ചേര്‍ന്ന് വിദ്യാര്‍ത്ഥികളെ രക്ഷപ്പെടുത്തി ആശുപത്രിയിലെത്തിച്ചു. പൊലീസും സ്ഥലത്തെത്തി. സ്ഥലത്ത് രക്ഷാപ്രവര്‍ത്തനം പുരോഗമിക്കുകയാണ്. നിയന്ത്രണം വിട്ടെത്തിയ ലോറി വിദ്യാര്‍ത്ഥികളുടെ മുകളിലേക്ക്  പാഞ്ഞുകയറുകയായിരുന്നുവെന്ന് ദൃക്സാക്ഷികളായ നാട്ടുകാര്‍ പറഞ്ഞു. അപകടത്തിൽ പരിക്കേറ്റ മൂന്ന് വിദ്യാര്‍ത്ഥികളുടെ ആരോഗ്യ നില ഗുരുതരമാണെന്ന് പൊലീസ് അറിയിച്ചു. കരിമ്പ ഹയര്‍ സെക്കന്‍ഡറി സ്കൂളിലെ വിദ്യാര്‍ത്ഥികളാണ് അപകടത്തിൽപ്പെട്ടത്.

കരിമ്പ ഹയര്‍ സെക്കന്‍ഡറി സ്കൂളിന് സമീപത്ത് വെച്ചാണ് ദാരുണാപകടം ഉണ്ടായത്. സിമന്‍റ് ലോഡ് കയറ്റി വന്ന ലോറി വിദ്യാര്‍ത്ഥികളെ ഇടിച്ചുകയറിയശേഷം റോഡിന് സമീപത്തെ താഴ്ചയിലേക്ക് മറിയുകയായിരുന്നു. ക്രെയിൻ ഉപയോഗിച്ച് ലോറി ഉയര്‍ത്തി. ലോറിക്കടിയിൽ വിദ്യാര്‍ത്ഥികള്‍ കുടുങ്ങിയിട്ടുണ്ടോയെന്ന സംശയത്തിലാണ് ഇപ്പോള്‍ രക്ഷാപ്രവര്‍ത്തനം പുരോഗമിക്കുന്നത്. വിവിധ ആംബുലന്‍സുകളിലായാണ് പരിക്കേറ്റ വിദ്യാര്‍ത്ഥികളെ ആശുപത്രികളിലെത്തിച്ചത്. ദേശീയ പാതയിലാണ് അപകടമുണ്ടായത്.

:അതിദാരുണം; പാലക്കാട് കല്ലടിക്കോട് അപകടത്തിൽ ​3 കുട്ടികൾക്ക് ദാരുണാന്ത്യം, ലോറിക്കടിയിൽ കുടുങ്ങിയതായി സംശയം

:റഹീമിന്‍റെ മോചനം; അടുത്ത സിറ്റിങ് തീയതി അറിയിച്ച് കോടതി, കേസ് പരിഗണിക്കുന്നത് ഡിസംബർ 30ന്",right
"മഞ്ഞിന്‍ പുതപ്പണിഞ്ഞ പൊൻമുടിപ്പെണ്ണിനെ കാണാനൊരു യാത്ര… ഋതുഭേദങ്ങളുടെ ഇടവേളയ്ക്ക് ശേഷം ഒരുയാത്രപോകുവാനായി  പിന്നെയും ഇറങ്ങിത്തിരിച്ചു. അവളെക്കാണാൻ… മഞ്ഞിന്‍റെ മേലാട ചുറ്റി മേഘങ്ങളെ തൊട്ടുരുമ്മി ലാസ്യവതിയായ ആ അഗസ്ത്യ പുത്രിയെ ഒരിക്കൽക്കൂടി കാണാൻ. ആ പൊൻമുടിപ്പെണ്ണിനെ കാണാൻ…

പൊൻമുടിയെന്നതിനെക്കാൾ മറ്റൊരു വിശേഷണമില്ലവൾക്ക്. വെയിലേൽക്കുമ്പോൾ പൊന്നുപോലെ തിളങ്ങുന്ന ആ മാറും ആ സൌന്ദര്യം നോക്കിനിൽക്കുമ്പോൾ കോടമഞ്ഞിനാലെ മറയ്ക്കുന്ന അവളിലെ നാണവുമൊക്കെ കാണുമ്പോൾ, പൊൻമുടിയെന്നല്ലാതെ മറ്റെന്ത് വിശേഷണമാണ് നൽകാൻ കഴിയുക! കൊവിഡ് അടച്ചുപൂട്ടൽ ഒഴിവായതോടെ യാത്രപോകാനായ് ആദ്യം മനസിൽ വന്നത് പൊൻമുടിയായിരുന്നു.

വളരെനാളുകൾക്ക് ശേഷമാണ് അവളെക്കാണാൻ പിന്നെയും ഇറങ്ങിത്തിരിച്ചത്. യാത്രതുടങ്ങി. അവളിലേക്കടുക്കും പാതയോരം അവളെ കണ്ടുമടങ്ങുന്ന അവളുടെ നിരവധി കാമുകൻമാരെ കണ്ടു. ഞാനും അങ്ങനെയൊരു കാമുകഭാവത്തിൽ യാത്രതുടർന്നു. അടച്ചുപൂട്ടലിന്‍റെ ഇടവേള തീർന്നതിനാലാവണം ഇത്തവണ യാത്രക്കാരുടെ തിരക്ക് പതിവിനെക്കാൾ കൂടുതലായിരുന്നു. നിരവധിപേർ പല പല ദിക്കുകളിൽ നിന്നും എത്തിയിരിക്കുന്നതും മടങ്ങുന്നതും കണ്ടു. പ്രത്യേകിച്ചും യുവാക്കൾ പതിവുപോലെ തങ്ങളുടെ ഇരുചക്ര ശകടത്തിന്‍റെ പ്രൌഢിയിൽ മലകയറ്റത്തിനെത്തിയിരുന്നു. ഇതൊക്കെ കണ്ട് യാത്ര തുടരുന്ന ഞാനും അവരിൽ ഒരാളായിരുന്നു. ആ ആവേശവും എന്നിലുണ്ടായിരുന്നു. അതിനാലാവാം അന്നേരം കൊണ്ട വെയിലിന്‍റെ ചൂടിന് കാഠിന്യം അറിയാഞ്ഞത്. കുറച്ചുദൂരം കൂടി പിന്നിട്ടപ്പോൾ തന്നെ അകലെനിന്നായ് അവളുടെ തലയെടുപ്പ് ദൃശ്യമാകുന്നുണ്ടായിരുന്നു. ഒരിടവേളയ്ക്കുശേഷം കണ്ടതിനാലാവണം അവൾ കുറേക്കൂടി മനോഹരിയായിരിക്കുന്ന പോലെ തോന്നി. നീലാകാശത്തിന് കീഴിൽ മേഘപുതപ്പ് മൂടിക്കിടക്കുന്ന പൊൻമുടിപ്പെണ്ണിനെ കാണാൻ അത്രയ്ക്കുമുണ്ട് സൌന്ദര്യം! ശരിക്കും മത്തുപിടിപ്പിക്കും ആ വശ്യസൌന്ദര്യം. അകലത്തൂന്നായാൽപ്പോലും അത്രയേറെ അടുപ്പിക്കും കാണുന്നവരുടെ മനസിനെ ആ തലയെടുപ്പ്.

അങ്ങനെ കാഴ്ചകൾ കണ്ട് കണ്ട്, പാതകൾ പിന്നിട്ട് ഞാൻ ആ താഴ്വാരത്തെത്തി.  താഴ്വാരത്ത് ചെറിയ കടകൾ കൂടുതൽ സജീവമായിരിക്കുന്നു. സഞ്ചാരികളുടെ തിരക്കേറിയതിനാലാവണം പ്ലാസ്റ്റിക് ഷിറ്റ് കൊണ്ട് കെട്ടിയ കൂടുതൽ കടകൾ താഴ്വാര പാതയ്ക്ക് ഇരുവശവും ഉണ്ടായിരുന്നു. ചായയും, പലഹാരങ്ങളും, ഐസ്ക്രീമും തുടങ്ങി അവിടെ ഒരു മേളം തന്നെ. ദൂരങ്ങൾ താണ്ടിവരുന്നവർക്ക് കുറച്ചുനേരം വിശ്രമിച്ചുമടങ്ങാൻ പറ്റിയ ഒരു ഇടത്താവളം തന്നെയാണവിടം. ഞാൻ യാത്ര തുടർന്നു.

ഒരു ഭാവമാറ്റവുമില്ലാതെ കല്ലാർ ഒഴുകുന്നുണ്ടായിരുന്നു. എന്നാൽ എപ്പോഴാണ് ഭാവം മാറുകയെന്നത് പറയാനാവില്ല. കല്ലാറിന്‍റെ ആ ഭാവമാറ്റം പരിചയമില്ലാത്തവർക്ക് അന്നും ഇന്നും ഒരുകടംകഥ പോലാണ്. കല്ലാറിൽ കൂട്ടംതെറ്റിക്കിടക്കുന്ന ഉരുളൻ കല്ലുകൾ തന്നെയാണ് മുഖ്യ ആകർഷണം. ആ കല്ലുകൾക്ക് പിന്നിലുമുണ്ട്കഥകള്‍. കാണിക്കാരുടെ കഥകളിൽ പറയും പോലെ മലദൈവങ്ങളുടെ ബലിക്കല്ലുകളാണവ. മലമുകളിൽ നിന്നും ആർത്തിരമ്പി വന്ന് കൊതിതീരാതെ കെട്ടടങ്ങിയ മലവെള്ളപ്പാച്ചിലിൽ ആ ബലിക്കല്ലുകളിൽ തലയടിച്ചു മൃതിയടഞ്ഞ പലരുടെയും കേൾക്കാതെപോയ നിലവിളിയൊച്ചകള്‍, സ്വയമർപ്പിച്ച പ്രണയവിരഹങ്ങള്‍ എന്നിങ്ങനെ നിരവധി കഥകൾ കല്ലാറിന് പറയാനുണ്ട്. എന്നാൽ കല്ലാറിനെ പരിചയമുള്ളവർ പലരും അവയെല്ലാം കഥകൾ മാത്രമാണെന്ന് സമ്മതിക്കാറില്ല അതാണ് സത്യം. പാറക്കൂട്ടങ്ങൾക്കിടയിലൂടെ അലതല്ലിവരുന്ന കല്ലാറിന്‍റെ സൌന്ദര്യം എല്ലാവരെയും ക്ഷണിക്കുന്നുണ്ട്. ഒരുപക്ഷെ പൊൻമുടിയുടെ വശ്യസൌന്ദര്യംകണ്ട് തിളച്ചുപോയ മനസിനെ തണുപ്പിക്കാനായിരിക്കും കല്ലാറിങ്ങനെ ഒഴികുന്നത്. അത്രയ്ക്ക് കുളിരേകുന്ന വെള്ളമാണ് പാറക്കൂട്ടങ്ങൾക്കിടയിലൂടെ ഒഴുകിയെത്തുന്നത്. അതിനടുത്ത് തന്നെയാണ് മീൻമുട്ടി വെള്ളച്ചാട്ടവും. അതും മറ്റൊരു  കാഴ്ചയാണ്. കാടിനുള്ളിൽ നിന്നും വരുന്ന പനിനീരരുവിയില്‍ കുളിക്കാനെത്തുന്നവരുടെ പ്രവാഹമാണവിടെ. അതേസമയം വെള്ളത്തിനടിയിൽ പതിയിരിക്കുന്ന മരണത്തിന്‍റെ കൈകളും മറ്റൊരു സത്യമാണ്. പ്രകൃതിയുടെ സൌന്ദര്യത്തിനുമുന്നിൽ ഭ്രമിച്ചു പോകുന്നതുപോലെ തന്നെയാണ് അതിന്‍റെ ക്രൂരഭാവത്തിന് മുന്നിൽ നിസഹായരായി പോകുന്ന മനുഷ്യരുടെ അവസ്ഥയും. കാണാക്കയങ്ങളനവധിയുള്ള ഇവിടെ നിരവധി പേരാണ് മരിച്ചിട്ടുള്ളത്. നിശബ്ധ ഭാവത്തോടെ ഒഴുകുന്ന കല്ലാറിൽ മലവെള്ളം കുതിച്ചെത്തുന്നത് അണപൊട്ടുന്നപോലെയാണ്.

കല്ലാറും കടന്ന് ചെന്നെത്തുന്നത് ഇരുപത്തിയൊന്ന് ചുരങ്ങളാൽ പിന്നിമെടഞ്ഞിട്ടിരിക്കുന്ന പൊൻമുടിപ്പെണ്ണിന്‍റെ  ചുരുൾമുടിത്തുമ്പിലാണ്. അതിലൂടെ ചുറ്റിപ്പിണഞ്ഞുവേണം അവളുടെ ശിരസിലെത്താൻ.  വാഹനം ഞാൻ മെല്ലെ ഒരുവശത്തേക്ക് നിർത്തി തെല്ലൊരു നെടുവീർപ്പോടെ മുകളിലേക്ക് നോക്കി. ചുറ്റും കാടാണ്. നിശബ്ദതയുടെ പേടിപ്പെടുത്തുന്നതും ആകാംക്ഷയുണര്‍ത്തുന്നതുമായ ഒരു വ്യത്യസ്ത ഭാവമാണവിടെ തോന്നിയത്. സാധാരണ കുട്ടിക്കുരങ്ങൻമാരുടെ കൂട്ടം ഇറങ്ങാറുണ്ട് ഇവിടെ. എന്നാൽ ഇത്തവണ ഒന്നോ രണ്ടോ കുരങ്ങുകളെ മാത്രം മരക്കൂട്ടങ്ങൾക്കിടയിൽ കാണാനായി. ആനക്കൂട്ടവും ഇറങ്ങാറുണ്ടിവിടെ. കാടുകയറുന്നത് അവറ്റകൾക്കൊരു ഹരമാണ്. അങ്ങനെ ഒക്കെ ചിന്തിച്ചുനിന്നിട്ടൊടുവിൽ ഞാൻ ചുരം കയറാൻ ആരംഭിച്ചു. ആദ്യ ചുരം കടന്നു. ചുരങ്ങൾ ഒരോന്നുപിന്നിടുമ്പോഴും തണുപ്പ് കൂടിക്കൊണ്ടിരുന്നു. വന്യമായ നിശബ്ദദയും കുളിർക്കാറ്റും ഹൃദയമിടിപ്പുകളെപ്പോലും വിറകൊള്ളിക്കുന്നുണ്ടായിരുന്നു.

കല്ലാറിലെ ഉരുളൻ കല്ലുകളുടെ കാര്യം പറഞ്ഞതുപോലെ പൊൻമുടിയിലേക്കുള്ള ഓരോ ചുരത്തിനും ഓരോ കഥകളുണ്ട് പറയാൻ. സ്വർണ്ണം തേടിപ്പോകുന്ന നാടോടിക്കഥകളെന്ന പോലെ പൊന്നുപോലെ സുന്ദരിയായിക്കിടക്കുന്ന പൊൻമുടി ചുരങ്ങളും അവയുടെ ഭാവങ്ങളും വ്യത്യസ്തമാണ്. ഒരു സാഹസിക യാത്ര തന്നെയാണ് അങ്ങോട്ട്.  കുരങ്ങു കൂട്ടങ്ങളും കാട്ടാനയും കുഞ്ഞൻ അരുവികളും മരച്ചില്ലചുറ്റിക്കിടക്കും പെരുമ്പാമ്പുകളും മരക്കൂട്ടങ്ങൾക്കിടയിൽ ഒളിച്ചിരുന്ന് പ്രത്യേകതരം ശബ്ദമുണ്ടാക്കുന്ന പക്ഷികളും മാടൻകാവും കുറുപ്പുസ്വാമി ക്ഷേത്രവും  തേയിലക്കൂട്ടവും എത്തി നോക്കാൻ തോന്നുന്ന കൊക്കയും… അങ്ങനെ അങ്ങനെ ഓരോ ചുരത്തിലും ഓരോ കാഴ്ചകൾ. പിന്നെ കാണാനാവുക അവിടുത്തെ ജനങ്ങളായ കാണി ഗോത്രവും ആദിവാസികളും അവരുടെ ഉപജീവനങ്ങളും. ശരിക്കും പൊൻമുടിയുടെ അവകാശികൾ കാണി ഗോത്രത്തിൽപ്പെട്ട ആദിവാസികളാണ്. അവരെ ചുറ്റിപ്പറ്റിയും കുറേ കഥകൾ വായിച്ചറിഞ്ഞിട്ടുണ്ട്. പൊൻമുടിയുടെ കാവൽക്കാരാണവർ. മലദൈവങ്ങൾ പൊന്നുസൂക്ഷിക്കുന്ന ഇടമായതിനാലാണത്രേ പൊൻമുടി എന്ന പേര് ഉണ്ടായതെന്നാണ് അവർക്കിടയിലെ ഐതിഹ്യം. മലദൈവങ്ങളുടെ പൊന്നിന് കാവൽ നിൽക്കാൻ വിധിക്കപ്പെട്ട കാവൽക്കാരെപ്പോലെയാണ് കാണിക്കാരും. പോകുന്ന വഴിയിൽ പൊൻമുടിയെ കുറിച്ച് മുമ്പ് വായിച്ചറിഞ്ഞതും പറഞ്ഞുകേട്ടതുമെല്ലാം അങ്ങനെ ഓർത്തെടുത്തുകൊണ്ട് ഞാൻ യാത്ര തുടർന്നു.

അങ്ങനെ ഓരോന്ന് ഓർത്തും ചുരത്തിൻറെ ഭംഗി ആസ്വദിച്ചും ഇരുപത്തിയൊന്ന് മുടിയിഴകളിലൂടെയും കടന്ന്  പൊൻമുടിയുടെ ശിരസിൽ എത്തിയിരുന്നു. തണുപ്പേറ്റ് കാതുകൾ അടഞ്ഞുപോയിരുന്നു. പക്ഷേ ചുരം കയറിയെത്തിയതിന്‍റെ ആവേശത്തിൽ ഞാൻ അതൊന്നും കാര്യമാക്കിയില്ല. വാഹനം ഒതുക്കിവെച്ച് നേരെ കണ്ട ആ  പാറപ്പുറത്ത് കയറി. അവിടെ നിന്നുനോക്കിയാൽ ശരിക്കും ഭൂമിയുടെ അറ്റത്ത് എത്തിയപോലെ തോന്നും. എന്നെപ്പൊലെ ആവേശം കൊണ്ട് കയറിവന്ന് ആ പാറപ്പുറത്ത് തളർന്നിരിക്കുന്ന വേറെയും ആളുകളുണ്ടായിരുന്നു. ഞാനും   കൺമുന്നിലെ നീലമലനിരകളെനോക്കി ആ പാറപ്പുറത്ത്  അങ്ങനെ  ഇരുന്നു. ശരിക്കും ഒരു മനോഹര കാഴ്ചതന്നെ അവിടെ നിന്നും നോക്കുമ്പോൾ. മലദൈവങ്ങൾ കാത്തു സൂക്ഷിക്കുന്ന പൊന്നിന്‍റെ ആ തിളക്കം ആ കുന്നുകളിൽ കാണാനാകും. കുന്നിനടുത്ത് ചെറുശിഖരങ്ങളുള്ള ഒരു ഒറ്റമരം ഞാൻ കണ്ടു. ആവഴി കടന്നുചെന്നാൽ ഒരു തടകാമുണ്ടെന്ന് ആരോ പറയുന്ന കേട്ടു. കുറേ പേർ അങ്ങോട്ട് നടന്നുപോകുന്നത് കണ്ടു. മറ്റുചിലർ പാറപ്പുറത്തും മറ്റും കൂട്ടംകൂടുകയും ചിത്രംപകർത്തുകയും ചെയ്തു. ഓരോരുത്തരും അവരുടേതായൊരു ലോകം കണ്ടെത്തി ആസ്വദിക്കുന്നത് കണ്ടു. അങ്ങനെയൊക്കെ ഒട്ടേറെ കാഴ്ചകൾ. ആ കാഴ്ചകളൊക്കെ കണ്ടിരുന്നപ്പോഴാണ് ഉള്ളിലെ കവിചിന്തകളും പുറത്തേക്ക് വന്നത്. മനസിൽ അപ്പോൾ  എന്തെങ്കിലുമൊക്കെ എഴുതണമെന്ന് തോന്നി. അതും  പൊൻമുടിയുടെ സൌന്ദര്യത്തെ ക്കുറിച്ചുതന്നെ. എഴുതുന്നതിനുമുമ്പ് വരികൾ മനസിൽ പറഞ്ഞുനോക്കി. പിന്നെ മലനിരകളെ നോക്കി ഉച്ചത്തിലും. “പൊൻമുടിപ്പേണ്ണേ നിൻ വശ്യസൌന്ദര്യം പ്രണയത്തേക്കാൾ എന്നെ ഭ്രാന്ത് പിടിപ്പിക്കുന്നു…” തണുത്തകാറ്റ് എവിടെനിന്നോ കടന്നുവന്നു. കാറ്റിന്‍റെ ഗതിയറിയാൻ ഞാൻ കൈകൾ മെല്ലയുയർത്തി. അപ്പോൾ ആരോ പതിയെ എന്‍റെ കയ്യിൽ വന്നു സ്പർശിക്കുന്നപോലെയാണ് തോന്നിപ്പോയത്. ശരിക്കും  പൊൻമുടിയിലെ പ്രകൃതി വശ്യതയുടെ സാമീപ്യം അതുതന്നെയാകാം. പല രൂപത്തിലും ഭാവത്തിലും അവിടെയെത്തുന്നവരോട്  അവൾ, പൊൻമുടിപ്പെണ്ണ് എന്തൊക്കെയൊ പറയാൻ ശ്രമിക്കുന്നുണ്ട്.

എന്തൊക്കെയൊവരികൾ ഞാൻ കുറിച്ചു. ഞാൻ എഴുതിയത് കണ്ട് നാണംവന്നതിനാലാവണം കോടമഞ്ഞാലെ പതിയെ പതിയെ അവളെ അവൾ തന്നെ സ്വയം മറച്ചുപിടിക്കുന്നത് ഞാൻ കണ്ടു. പിന്നെയൊന്നും കാണാനാവാത്ത അവസ്ഥയായിരുന്നു. ചുറ്റിനും മഞ്ഞുകൊണ്ട്  പുതഞ്ഞിരുന്നു. തണുപ്പ്… പിന്നെ അവളുടെ ഭാവം ഓരോന്നായി മാറിക്കൊണ്ടിരുന്നു. അതെല്ലാം ഒരു മായിക സ്വപ്നം പോലെ ഞാൻ കണ്ടുനിന്നതേയുള്ളു. വിചാരിക്കാതെ കടന്നെത്തുന്ന ഒരു കൌമാരപ്പെൺകൊടിയോട് തോന്നാവുന്ന ആദ്യാനുരാഗം പോലെ പൊൻമുടിപ്പെണ്ണിനെ നോക്കി ഞാനും നിന്നു. ശരിക്കും അവിടെനിന്നും വിട്ടുപോകാൻ തോന്നിയില്ല . എങ്കിൽപ്പോലും വിടപറയാൻ സമയമായതിനാലാവണം, തന്നെക്കാണാനെത്തിയവരുടെ യാത്രാമൊഴികളോട് മറുപടിയാമെന്ന പോലെ അവൾ കണ്ണീർ പൊഴിക്കുന്നുണ്ടായിരുന്നു. മഴ… കണ്ണീർ വർഷത്തിൽ കുതിർന്നുനിന്നിട്ടും പൊൻമുടിയോട് വിടപറയാൻ എനിക്ക് തോന്നിയിരുന്നില്ല. മനസില്ലാമനസോടെ ആ പാറപ്പുറത്തുനിന്നും ഇറങ്ങാൻ നേരം അവളോട് ഞാൻ പറഞ്ഞു. ഇനിയും വരും ഞാൻ നിന്നെക്കാണാൻ… ചുരങ്ങളിറങ്ങുമ്പോഴും എൻറെ മനസ് അവളില്‍ തന്നെയായിരുന്നു. ആ മഴയത്ത് നനഞ്ഞു കുളിച്ച്   ചുരങ്ങളിറങ്ങിവന്നപ്പോൾ മലവെള്ളപ്പാച്ചിലിൽ കല്ലാറ് കുതിച്ചൊഴുകുന്നുണ്ടായിരുന്നു. അവസാന ചുരവും ഇറങ്ങിവന്ന് ആദ്യം വന്നുനിന്ന അതേസ്ഥലത്തെത്തി. പിന്നെയും മുകളിലേക്ക് നോക്കി ഒരുനിമിഷം. ഇനിയൊരു ജന്മമുണ്ടെങ്കിൽ നിൻ കാമുകനായ് ഒരു ജന്മം വേണമെനിക്ക്. ഞാൻ മന്ത്രിച്ചു. അവളുടെ കണ്ണീർവർഷത്തിൽ കുളിച്ച് ഞാൻ മടങ്ങി. അപ്പോഴും പൊൻമുടിയിലേക്ക് സഞ്ചാരികൾ പോകുന്നുണ്ടായിരുന്നു…

-വിഷ്ണു ആർ.കെ ആനാട്-",right
"ഉപതിരഞ്ഞെടുപ്പ് ഫലം യുഡിഎഫിന് ആത്മവിശ്വാസം നല്‍കുന്നത്; കെ.സുധാകരന്‍ എംപി തിരുവനന്തപുരം :വയനാട് ഒഴികെയുള്ള ജില്ലകളിലെ 30 തദ്ദേശസ്ഥാപനങ്ങളിലെ വാര്‍ഡുകളിലേക്ക് നടന്ന ഉപതിരഞ്ഞെടുപ്പ് ഫലം യുഡിഎഫിന് ആത്മവിശ്വാസം നല്‍കുന്നതെന്ന് കെപിസിസി പ്രസിഡന്റ് കെ.സുധാകരന്‍ എംപി.നേരത്തെ പത്ത് വാര്‍ഡുകളാണ് യുഡിഎഫിന്റെതായി ഉണ്ടായിരുന്നെങ്കില്‍ ഇത്തവണയത് 12 എണ്ണമായി. രണ്ട് വാര്‍ഡുകള്‍ കൂടി യുഡിഎഫിന് സ്വന്തം അക്കൗണ്ടില്‍ ചേര്‍ക്കാന്‍ കഴിഞ്ഞുവെന്നും കെ.സുധാകരന്‍ എംപി പറഞ്ഞു.

പത്തനംതിട്ട അയിരൂര്‍, എറണാകുളം അശമന്നൂര്‍, കോഴിക്കോട് പുറമേരി ഗ്രാമപഞ്ചായത്തുകളിലെ സിപിഎമ്മിന്റെയും എറണാകുളം പായിപ്ര പഞ്ചായത്തിലെ സിപിഐയുടെയും സിറ്റിംഗ് വാര്‍ഡുകള്‍ കോണ്‍ഗ്രസ് പിടിച്ചെടുത്തു. പത്തനംതിട്ട നഗരസഭയിലെ കുമ്പഴ നോര്‍ത്ത് വാര്‍ഡ്, ഇടുക്കി വാത്തിക്കുടി പഞ്ചായത്തിലെ ദൈവംമേട് വാര്‍ഡ് എന്നിവടങ്ങളില്‍ നാമമാത്രമായ വോട്ടുകള്‍ക്കാണ് യുഡിഎഫിന് വിജയം നഷ്ടമായത്.

അതേസമയം ഇത്തവണ എല്‍ഡിഎഫിന് മുമ്പുണ്ടായിരുന്നതില്‍ നിന്ന് മൂന്ന് വാര്‍ഡുകള്‍ കുറഞ്ഞു. എല്‍ഡിഎഫിന്റെ ഗ്രാഫ് താഴെക്കാണ്.താഴെത്തട്ടില്‍ സിപിഎമ്മിനും ഇടതുപക്ഷത്തിനും ജനവികാരം എതിരാണെന്നും ഭരണവിരുദ്ധ വികാരം ശക്തമാണെന്നും വ്യക്തമാക്കുന്നതാണ് ഉപതിരഞ്ഞെടുപ്പ് ഫലമെന്നും കെ.സുധാകരന്‍ എംപി പറഞ്ഞു.",right
"എം.ടിക്ക് പത്മവിഭൂഷണ്‍; ശ്രീജേഷിനും ഡോ. ജോസ് ചാക്കോയ്ക്കും പത്മഭൂഷണ്‍| ഈ വര്‍ഷത്തെ പത്മപുരസ്കാരങ്ങള്‍ പ്രഖ്യാപിച്ചു. എഴുത്തുകാരന്‍  എം.ടി.വാസുദേവന്‍ നായര്‍ക്ക് മരണാനന്തര ബഹുമതിയായി പത്മവിഭൂഷണ്‍ നല്‍കും.  ഹൃദയശസ്ത്രക്രിയാ വിദഗ്ധന്‍ ഡോ. ജോസ് ചാക്കോ പെരിയപുറം, മുന്‍ ഹോക്കി താരം പി.ആര്‍.ശ്രീജേഷ്, നടി ശോഭന എന്നിവര്‍ പത്മഭൂഷണ്‍ പുരസ്കാരത്തിന് അര്‍ഹരായി. മുന്‍ ഫുട്ബോള്‍ താരം ഐ.എം.വിജയന്‍, സംഗീതജ്ഞ ഡോ. കെ.ഓമനക്കുട്ടി, മൃദംഗവിദ്വാന്‍ ഗുരുവായൂര്‍ ദൊരൈ എന്നിവരെ പത്മശ്രീ നല്‍കി ആദരിച്ചു. നടന്‍മാരായ അജിത് കുമാര്‍, നന്ദമുരി ബാലകൃഷ്ണ, ബോളിവുഡ് സംവിധായകന്‍ ശേഖര്‍ കപൂര്‍ എന്നിവര്‍ക്ക്  പത്മഭൂഷണന്‍ ലഭിച്ചു. ഗസല്‍ ഗായകന്‍ പങ്കജ് ഉധാസിനും ബി.ജെ.പി. നേതാവായിരുന്ന സുശീല്‍ കുമാര്‍ മോദിക്കും മരണാനന്തര ബഹുമതിയായി പത്മ ഭൂഷണന്‍ സമ്മാനിക്കും.

മരണാനന്തരം എഴുത്തിന്‍റെ കുലപതിക്ക് രാജ്യത്തിന്‍റെ ആദരം. എം.ടിക്ക് ലഭിച്ച പത്മവിഭൂഷണ്‍ വൈകിവന്ന അംഗീകാരമായി. മലയാള സാഹിത്യത്തിന് നല്‍കി സംഭാവനകള്‍ പരിഗണിച്ചാണ് രണ്ടാമത്തെ വലിയ സിവിലിയന്‍ ബഹുമതി സമ്മാനിക്കുന്നത്. സുസുക്കി സ്ഥാപകന്‍ ഒസാമ സുസുക്കി, ബിഹാറിലെ നാടന്‍പാട്ട് കലാകാരി ശാരദ സിന്‍ഹ എന്നിവര്‍ക്കും മരണാനന്തര ബഹുമതിയായി പത്മവിഭൂഷണ്‍ നല്‍കും. ഹൃദയശസ്ത്രക്രിയ രംഗത്തെ സംഭാവനകള്‍ക്ക് ജോസ് ചാക്കോ പെരിയപുറവും രണ്ടുപതിറ്റാണ്ട് ഇന്ത്യന്‍ ഹോക്കി ടീമിന്‍റെ ഗോള്‍വല ചോരാതെ കാത്ത പി.ആര്‍.ശ്രീജേഷിനും പത്മഭൂഷണ്‍. ഇന്ത്യന്‍ ഫുട്ബോളിന് നല്‍കിയ സംഭാവനകള്‍ ഐ.എം.വിജയനെയും പതിറ്റാണ്ടുകള്‍ നീണ്ട സംഗീത സപര്യ കെ.ഓമനക്കുട്ടിയമ്മയെയും പത്മശ്രീക്ക് അര്‍ഹരാക്കി.

നടി ശോഭന, നടന്‍മാരായ അജിത് കുമാര്‍, നന്ദമുരി ബാലകൃഷ്ണ, ബോളിവുഡ് സംവിധായകന്‍ ശേഖര്‍ കപൂര്‍ എന്നിവര്‍ക്ക്  പത്മഭൂഷണന്‍ ലഭിച്ചു. ഗസല്‍ ഗായകന്‍ പങ്കജ് ഉധാസിനും ബി.ജെ.പി. നേതാവായിരുന്ന സുശീല്‍ കുമാര്‍ മോദിക്കും മരണാനന്തര ബഹുമതിയായി പത്മ ഭൂഷണന്‍ സമ്മാനിക്കും. മൃദംഗവിദ്വാന്‍ ഗുരുവായൂര്‍ ദൊരൈ, ഹിന്ദുസ്ഥാനി സംഗീതജ്ഞ അശ്വിനി ഭിദെ ദേശ്പാണ്ഡേ, ഗായകന്‍ അര്‍ജിത് സിങ്,  ക്രിക്കറ്റ് താരം ആര്‍.അശ്വിന്‍ എന്നിവര്‍ക്ക് പത്മശ്രീ. ഒസാമ സുസുക്കി അടക്കം രണ്ട് വിദേശികള്‍ക്കും ഇത്തവണ പത്മ പുരസ്കാരം ലഭിച്ചത് ശ്രദ്ധേയമായി.",neutral
";     |തൃശൂർ അപകടം; മാഹിയിൽ നിന്ന് മദ്യം വാങ്ങി, യാത്രയിലുടനീളം മദ്യപിച്ചു, ഡ്രൈവറും ക്ലീനർക്കുമെതിരെ നരഹത്യക്ക് കേസ് -            ;     - തൃശൂര്‍: തൃശൂർ നാട്ടികയിൽ തടി ലോറി കയറിയുണ്ടായ അപകടത്തിൽ ഡ്രൈവര്‍ക്കും ക്ലീനര്‍ക്കുമെതിരെ മനപൂര്‍വമായ നരഹത്യയ്ക്ക് കേസെടുത്ത് പൊലീസ്. ക്ലീനറാണ് അപകടമുണ്ടായ സമയത്ത് വണ്ടിയോടിച്ചതെന്നാണ് പ്രാഥമിക നിഗമനം. പ്രതികള്‍ മാഹിയിൽ നിന്നാണ് മദ്യം വാങ്ങിയതെന്നും അവിടം മുതൽ ഇരുവരും മദ്യപിച്ചിരുന്നുവെന്നും തൃശൂര്‍  സിറ്റി പൊലീസ് കമ്മീഷണര്‍ ആര്‍ ഇളങ്കോ പറഞ്ഞു.  മന:പൂർവമായ നരഹത്യയ്ക്കാണ് ആണ് കേസെടുത്തത്. മദ്യപിച്ച് വാഹനം ഓടിച്ചു എന്ന് വൈദ്യ പരിശോധനയിൽ തെളിഞ്ഞു. ഡ്രൈവറും ക്ലീനറും ഇപ്പോഴും മദ്യലഹരിയിലാണെന്നും വിശദമായ ചോദ്യം ചെയ്യൽ നടത്തുമെന്നും ആര്‍ ഇളങ്കോ പറഞ്ഞു. ലോറിയുടെ ക്ലീനറായ കണ്ണൂർ ആലങ്കോട് സ്വദേശി അലക്സ് (33), ഡ്രൈവർ ജോസ്(54) എന്നിവരുടെ അറസ്റ്റും പൊലീസ് രേഖപ്പെടുത്തി.

പൊതുവിടങ്ങളിൽ അന്തിയുറങ്ങുന്ന നാടോടികളെ പറ്റിയുള്ള വിവരശേഖരണം നടത്തും.  അപകടത്തിൽപ്പെട്ട സംഘത്തോട് മാറി താമസിക്കണമെന്ന് പൊലീസ് അറിയിച്ചു എന്നാണ് പ്രാഥമിക നിഗമനമെന്നും ആര്‍ ഇളങ്കോ പറഞ്ഞു. ലോറി കിടന്ന സ്ഥലത്തേക്ക് സിറ്റി പോലീസ് കമ്മീഷണറും സംഘവും എത്തി പരിശോധന നടത്തി. കണ്ണൂരിൽ നിന്ന് ലോറി പുറപ്പെട്ടപ്പോൾ തന്നെ മദ്യപിച്ചിരുന്നതായി ഡ്രൈവറും ക്ലീനറും പൊലീസിന് മൊഴി നൽകിയിട്ടുണ്ട്.

ലോറിയോടിച്ച ക്ലീനർ കണ്ണൂർ സ്വദേശി അലക്സിന് ലൈസൻസില്ല. ഡ്രൈവർ ജോസ് ക്ലീനർ അലക്സിന് വണ്ടി കൈമാറിയത് പൊന്നാനിയിൽ വെച്ചാണ്. അതിനുശേഷമാണ് ഡിവൈഡറും ബാരിക്കേഡും കാണാതെ വാഹനം മുന്നോട്ട് എടുക്കുന്നത്. 50 മീറ്റര്‍ മുന്നോട്ട് വന്നശേഷമാണ് ഉറങ്ങികിടക്കുന്നവര്‍ക്കിടയിലേക്ക് വണ്ടി പാഞ്ഞുകയറിയത്.  അടച്ചിട്ട റോഡിലൂടെ മുന്നോട്ട് നീങ്ങി രക്ഷപ്പെടാൻ ശ്രമിച്ചുവെന്നും കൊടുങ്ങല്ലൂർ ഡിവൈഎസ്പി വി.കെ രാജു പറഞ്ഞു.

ജില്ലാ കളക്ടര്‍ അര്‍ജുൻ പാണ്ഡ്യൻ, മുൻ മന്ത്രി വിഎസ് സുനിൽ കുമാര്‍ ഉള്‍പ്പെടെയുള്ളവര്‍ സ്ഥലത്തെത്തി. നിർഭാഗ്യകരമായ സംഭവമാണെന്നും അപകടത്തിൽ പരിക്കേറ്റ് ആശുപത്രിയിലുള്ള 6 പേരിൽ 2 പേർക്ക് ഗുരുതരമാണെന്നും മന്ത്രി കെ രാജൻ പറഞ്ഞു. കമ്മിഷണറും കളക്ടറും റിപ്പോർട്ട്‌ സർക്കാരിന് നൽകി. വണ്ടി ഓടിച്ചവരുടെ ഗുരുതര പിഴവാണ് അപകടത്തിനിടയാക്കിയത്. പോസ്റ്റ്മോർട്ടം പൂർത്തീകരിച്ചു സർക്കാർ തന്നെ മൃതദേഹം വീട്ടിലെത്തിക്കും. കളക്ടർ ഇതിന് നേതൃത്വം നൽകും. സംസ്കാരത്തിന് ഉൾപ്പെടെ സഹായങ്ങൾ നൽകും. മരണപ്പെട്ടവർക്ക്  ധനസഹായം ഉണ്ടാകും. കൂടുതൽ സഹായങ്ങളും പരിഗണിക്കുമെന്നും കെ രാജൻ പറഞ്ഞു.

ഇതിനിടെ, അപകടത്തിൽ സമഗ്ര അന്വേഷണം നടത്തി റിപ്പോര്‍ട്ട് നല്‍കുവാനും അടിയന്തര നടപടി സ്വീകരിക്കുവാനും ഗതാഗത കമ്മീഷണര്‍ നാഗരാജുവിന് ഗതാഗത വകുപ്പ് മന്ത്രി കെ. ബി. ഗണേഷ് കുമാര്‍ നിര്‍ദ്ദേശം നല്‍കി. തൃശൂർ നാട്ടികയിൽ തടി കയറ്റി വന്ന ലോറി ഉറങ്ങിക്കിടന്നവരിലേക്ക് നിയന്ത്രണം വിട്ട് പാഞ്ഞുകയറിയാണ് 5 പേർ മരിച്ചത്. നാട്ടിക ജെകെ തിയ്യേറ്ററിനടുത്താണ് അതി ദാരുണമായ സംഭവമുണ്ടായത്. നാടോടികളായ 2 കുട്ടികൾ ഉൾപ്പടെ 5 പേരാണ് മരിച്ചത്. കാളിയപ്പൻ (50), ജീവൻ (4), നാഗമ്മ (39), ബംഗാഴി (20) എന്നിവരാണ് മരിച്ചവരിലുള്ളത്. ഏഴു പേർക്ക് പരിക്കേറ്റിട്ടുണ്ട്. ഇവരെ തൃശൂർ മെഡിക്കൽ കോളേജിലേക്ക് മാറ്റി. ഇവരുടെ ആരോ​ഗ്യനില ​ഗുരുതരമായി തുടരുകയാണ്. പുലർച്ചെ 4 നാണ് അപകടം സംഭവിച്ചത്.

അതിദാരുണം; തൃശൂർ നാട്ടികയിൽ ഉറങ്ങിക്കിടന്നവർക്കിടയിലേക്ക് തടി ലോറി പാഞ്ഞുകയറി, 5 മരണം, 7 പേർക്ക് പരിക്ക്

മദ്യ ലഹരിയിൽ വാഹനമോടിച്ചത് ലോറിയുടെ ക്ലീനർ, ലൈസൻസില്ല; നാട്ടിക അപകടത്തിൽ ഡ്രൈവറും ക്ലീനറും അറസ്റ്റിൽ

പന്തീരാങ്കാവ് ഗാർഹിക പീഡനക്കേസിലെ യുവതിക്ക് വീണ്ടും മർദനം; ആശുപത്രിയിൽ, 'പരാതിയില്ല, വീട്ടിലേക്ക് പോകണം'",right
"നിസ്സാന്‍ പുതിയ ബി-എസ്.യു.വിയുടെ ചിത്രങ്ങള്‍ പുറത്തുവിട്ടു കൊച്ചി:   നിസ്സാന്‍ പുതിയ ബി-എസ്.യു.വി കണ്‍സെപ്റ്റിന്‍റെ ടീസര്‍ ചിത്രങ്ങള്‍ പുറത്തിറക്കി. ബി-എസ്.യു.വി കണ്‍സെപ്റ്റിന്‍റെ ഹെഡ്‌ലൈറ്റുകളുടെയും ഗ്രില്ലിന്‍റെയും ദൃശ്യങ്ങളാണ് നിസ്സാന്‍ അവതരിപ്പിച്ചത്. 2020 ജൂലൈ 16ന് നിസ്സാന്‍റെ ഗ്ലോബല്‍ ആസ്ഥാനത്തുവെച്ച് ബി-എസ്.യു.വി കണ്‍സെപ്റ്റ് പ്രദര്‍ശിക്കും.

ഇന്ത്യന്‍ വിപണിയില്‍ ‘നിസ്സാന്‍-നെസിനെ’ പ്രതിഫലിപ്പിക്കുന്ന കമ്പനിയുടെ ആദ്യത്തെ കോംപാക്റ്റ് ബി-എസ്.യു.വിയാണിത്. മികച്ച ഉല്‍പ്പന്നങ്ങളിലൂടെയും സാങ്കേതികവിദ്യകളിലൂടെയും ആളുകളെ ശാക്തീകരിക്കാന്‍ ലക്ഷ്യമിട്ടുള്ള ഒരു തത്ത്വചിന്തയാണ് നിസ്സാന്‍-നെസ്. 2020-21 സാമ്പത്തിക വര്‍ഷത്തിന്‍റെ രണ്ടാം പകുതിയില്‍ കോംപാക്റ്റ് ബി-എസ്.യു.വി അവതരിപ്പിക്കാനാണ് തീരുമാനിച്ചിരിക്കുന്നത്.

നിസ്സാന്‍റെ ഗ്ലോബല്‍ എസ്.യു.വി പൈതൃകവും നൂതന സാങ്കേതികവിദ്യയും അടിസ്ഥാനമാക്കി നിര്‍മ്മിക്കുന്നാണ് പുതിയ കോംപാക്റ്റ് എസ്.യു.വി. നാളത്തെ യാത്രയ്ക്കായി സ്‌റ്റൈലിഷ് ഡിസൈനോടെ രൂപകല്‍പ്പന ചെയ്തിരിക്കുന്ന ബി-എസ്.യു.വി ശക്തവും ചലനാത്മകവുമായ റോഡ് സാന്നിധ്യം വാഗ്ദാനം ചെയ്യുന്നു. നിസ്സാന്‍റെ ഇന്‍റലിജന്‍റ് മൊബിലിറ്റിയുടെ ഭാഗമായി ഏറ്റവും പുതിയ സാങ്കേതികവിദ്യ അവതരിപ്പിച്ചാണ് വാഹനം നിര്‍മ്മിക്കുന്നത്. നിസ്സാന്‍റെ ജാപ്പനീസ് എഞ്ചിനീയറിംഗിന്‍റെയും നവീകരണത്തിന്‍റെയും എസ്.യു.വി ഡിഎന്‍എ സ്പിരിറ്റിന്‍റെ സാക്ഷ്യമാണ് പുതിയ ബി-എസ്.യു.വി.",right
"സിപിഎം ഡിവൈഎഫ്‌ഐ അക്രമം തുടരുന്നു        മുണ്ടൂര്‍: കാഞ്ഞിക്കുളം സഹകരണബാങ്കിലുണ്ടായ അനധികൃത ഇടപാടുകള്‍ സംബന്ധിച്ചുണ്ടായ തര്‍ക്കത്തെ തുടര്‍ന്ന് സിപിഎം ഡിവൈഎഫ്‌ഐ അക്രമം തുടരുന്നു.നിശ്ചിത സമയത്തല്ലാതെ ബാങ്ക് പ്രവര്‍ത്തിച്ചത് സഹകരമബാങ്ക് നിയമമനുസരിച്ച് ചട്ടലംഘനമാണെന്ന് ജില്ലാ സഹകരണബാങ്ക് സീനിയര്‍ ഇന്‍സ്‌പെക്ടര്‍ വിഷ്ണുരഥന്‍ വ്യക്തമാക്കിയിരുന്നു. അന്വേഷണം പൂര്‍ത്തിയാകുന്നതുവരെ പണ്ടവും പണവും സെക്രട്ടറിയുടെ നേതൃത്വത്തില്‍ ലോക്കറില്‍ വച്ചിരിക്കുകയാണ്.
ഇതിനിടെ പ്രകടനം നടത്തിയ സിപിഎം ബിജെപിയുടെയും ആര്‍എസ്എസിന്റെയും കൊടിതോരണങ്ങളും, ഫ്‌ളക്‌സ് ബോര്‍ഡുകളും അടിച്ചുതകര്‍ത്തു. വരാന്‍ പോകുന്ന പഞ്ചായത്ത് തെരഞ്ഞെടുപ്പ് മുന്നില്‍ കണ്ട് സമനിലതെറ്റിയ സിപിഎം പ്രവര്‍ത്തകരാണ് അക്രമണം നടത്തുന്നതെന്ന് ബിജെപി മുണ്ടൂര്‍ പഞ്ചായത്ത് കമ്മറ്റി ആരോപിച്ചു.
    
</>
</>",right
"Keralaലഹരി വിരുദ്ധ പോരാട്ടത്തിന് വിഷ്ണുപുരം ചന്ദ്രശേഖരന് അഭിനന്ദനം; സ്വീകരിച്ചത് മാതൃകാപരമായ സമീപനം:രമേശ് ചെന്നിത്തലഎല്ലാ മാതാപിതാക്കളും കുട്ടികളെ ലഹരിയിൽ നിന്ന് മോചിപ്പിക്കാനുള്ള പരിശ്രമങ്ങളുമായി മുന്നോട്ടുപോകണമെന്നും ചെന്നിത്തല കൂട്ടിച്ചേർത്തു കൊച്ചി: എംഡിഎംഎ കേസിൽ മകനെ അറസ്റ്റ് ചെയ്ത സംഭവത്തിൽ പൊലീസിനെ അഭിനന്ദിച്ച വിഎസ്ഡിപി നേതാവും എൻഡിഎ വൈസ് ചെയർമാനുമായ വിഷ്ണുപുരം ചന്ദ്രശേഖരനെ പിന്തുണച്ച് കോൺഗ്രസ് നേതാവ് രമേശ് ചെന്നിത്തല. ലഹരി വിരുദ്ധ പോരാട്ടത്തിൽ വിഷ്ണുപുരം ചന്ദ്രശേഖരനെ അഭിനന്ദിക്കുന്നുവെന്നും സ്വീകരിച്ചത് മാതൃകാപരമായ സമീപനമാണെന്നും അദ്ദേഹം പറഞ്ഞു. എല്ലാ മാതാപിതാക്കളും കുട്ടികളെ ലഹരിയിൽ നിന്ന് മോചിപ്പിക്കാനുള്ള പരിശ്രമങ്ങളുമായി മുന്നോട്ടുപോകണമെന്നും ചെന്നിത്തല കൂട്ടിച്ചേർത്തു.

എംഡിഎംഎ കേസിൽ മകൻ ശിവജിയെ പൂവാർ പൊലീസ് അറസ്റ്റ് ചെയ്തതിന് പിന്നാലെയാണ് മാതൃകാപരമായ തീരുമാനവുമായി വിഎസ്ഡിപി നേതാവും എൻഡിഎ വൈസ് ചെയർമാനുമായ വിഷ്ണുപുരം ചന്ദ്രശേഖരൻ രംഗത്തെത്തിയത്. ലഹരിക്കേസിൽ മകനെ അറസ്റ്റ് ചെയ്ത പൊലീസിന് ചന്ദ്രശേഖരൻ നന്ദി പറഞ്ഞു. അല്ലായിരുന്നെങ്കിൽ മകൻ വലിയ വിപത്തിലേക്ക് പോകാമായിരുന്നുവെന്നാണ് അദ്ദേഹം റിപ്പോർട്ടറിനോട് പ്രതികരിച്ചത്.

'സമൂഹത്തിനെ ബാധിച്ചിരിക്കുന്ന വലിയ വിപത്ത് ആണ് ലഹരി. അതിൽ മകനും കൂടി പെട്ടുവെന്ന് മനസ്സിലാക്കാൻ വൈകിപ്പോയി. അന്വേഷിച്ചപ്പോൾ ഇത്തരത്തിൽ ലഹരി ഉപയോഗിക്കുന്നവർ ചുറ്റിലുമുണ്ടെന്ന് മനസ്സിലായി. രാവിലെ മകനുമായി സംസാരിച്ചു. അവൻ കുറ്റസമ്മതം നടത്തി. വിവാഹം കഴിഞ്ഞിട്ട് ഒരു വർഷമെ ആയുള്ളൂ. എന്റെ തിരക്കിനിടയിൽ മകന്റെ കാര്യം ശ്രദ്ധിക്കുന്നതിൽ വീഴ്ചയായി. എന്റെ ഭാഗ്യത്തിനാണ് അവനെ പിടികൂടിയത്. ജാമ്യം ലഭിച്ചു. അതിന് ശേഷമാണ് ഇതെല്ലാമറിഞ്ഞത്. അവനോട് സംസാരിച്ചതിൽ നിന്നും ഒരുപാട് വിവരങ്ങൾ കിട്ടിയിട്ടുണ്ട്. ഈ ജില്ലയ്ക്കകത്ത് വിദ്യാർത്ഥികൾ അടക്കമുള്ള പത്തായിരത്തോളം പേർ ലഹരിക്കടിമയെന്നാണ് അറിയാൻ കഴിഞ്ഞത്. പേരുകൾ ശേഖരിച്ച് ഉന്നത പൊലീസ് ഉദ്യോഗസ്ഥന് കൈമാറും', വിഷ്ണുപുരം ചന്ദ്രശേഖരൻ കഴിഞ്ഞ ദിവസം പറഞ്ഞു.

ചെയ്തതെല്ലാം തെറ്റാണെന്നും തിരുത്തുമെന്നുമാണ് മകൻ പറഞ്ഞത്. അത് സത്യമെങ്കിൽ അച്ഛനെന്ന നിലയിൽ അഭിമാനിക്കുന്നു. അവന് നല്ല ജീവിതത്തിലേക്ക് കൊണ്ടുവരാനുള്ള പരിശ്രമം ആരംഭിക്കും. പൊലീസ് കുടുക്കിയതാണോയെന്ന് ചോദിച്ച് ചിലർ വിളിച്ചിരുന്നു. എന്നാൽ ഇപ്പോൾ അറസ്റ്റ് ചെയ്തത് നന്നായി. ഇല്ലെങ്കിൽ വലിയ വിപത്തിലേക്ക് പോകുമായിരുന്നുവെന്നും അദ്ദേഹം പറഞ്ഞു.

Content Highlights: ramesh chennithala supports vishnupuram chandrashekharan",left
":വിവാഹത്തിന്‍റെ 88ാം നാൾ ക്രൂരകൊലപാതകം; നാടിനെ നടുക്കിയ തേങ്കുറുശ്ശി ദുരഭിമാനക്കൊല കേസിൽ ശിക്ഷാ വിധി ഇന്ന് -              - പാലക്കാട്: പാലക്കാട് തേങ്കുറുശ്ശി ദുരഭിമാനക്കൊലയിൽ ശിക്ഷാ വിധി ഇന്ന്. പ്രതികൾ രണ്ടു പേരും കുറ്റക്കാരെന്ന് കോടതി കണ്ടെത്തിയിരുന്നു. പാലക്കാട് ജില്ലാ അഡീഷണൽ സെഷൻസ് കോടതി ജഡ്ജി ആർ. വിനായക റാവു ആയിരിക്കും ശിക്ഷ വിധിക്കും. ഇന്നലെയാണ് രണ്ടു പ്രതികളും കുറ്റക്കാരെന്ന് കോടതി വിധിച്ചത്. 2020 ക്രിസ്‌മസ് ദിനത്തിലായിരുന്നു നാടിനെ നടുക്കിയ സംഭവം.

ഇതര ജാതിയിൽനിന്ന് പ്രണയിച്ച് വിവാഹം കഴിച്ച 27 കാരനായ അനീഷ് എന്ന അപ്പു ആണ് കൊല്ലപ്പെട്ടത്. വിവാഹത്തിന്‍റെ 88-ാം നാളിൽ അനീഷ് കുത്തേറ്റ്‌ മരിക്കുകയായിരുന്നു. കേസിൽ അനീഷിന്‍റെ ഭാര്യഹരിതയുടെ അമ്മാവൻ ഇലമന്ദം കുമ്മാണി ചെറുതുപ്പല്ലൂർ സുരേഷ് ഒന്നാംപ്രതിയും ഹരിതയുടെ അച്ഛൻതേങ്കുറുശ്ശി ഇലമന്ദം കുമ്മാണി ചെറുതുപ്പല്ലൂർ പ്രഭുകുമാർ രണ്ടാംപ്രതിയുമാണ്. പ്രതികൾക്ക് തൂക്കുകയർ തന്നെ വേണമെന്ന് അനീഷിന്‍റെ കുടുംബം പ്രതികരിച്ചു. കുടുംബത്തെ അനാഥമാക്കിയവരെ കോടതിയും വെറുതെ വിടില്ലെന്നാണ് പ്രതീക്ഷയെന്നും അനീഷിന്‍റെ ഭാര്യ ഹരിതയും അച്ഛനും അമ്മയും ഏഷ്യാനെറ്റ് ന്യൂസിനോട് പറഞ്ഞു.

സംസ്ഥാനത്ത് ഇന്നും ശക്തമായ മഴക്ക് സാധ്യത, മലയോര മേഖലയിൽ പ്രത്യേക ജാഗ്രത നിർദേശം, 8 ജില്ലകളിൽ യെല്ലോ അലർട്ട്

വൃദ്ധയുടെ മരണം കൊലപാതകം; ഡെപ്പോസിറ്റ് തുക തട്ടിയെടുക്കാനും ശ്രമം, മകളും ചെറുമകളും അറസ്റ്റിൽ",right
"കല്ലേന്‍ പൊക്കുടന്‍ പരിനിര്‍വാണ ദിനാചരണം നടത്തും         കണ്ണൂര്‍: കണ്ടല്‍-നീര്‍ത്തട സംരക്ഷണത്തിനായി നിരവധി പോരാട്ടങ്ങള്‍ നടത്തിയ കല്ലേന്‍ പൊക്കുടന്റെ രണ്ടാം ചരമവാര്‍ഷിക ദിനത്തോടനുബന്ധിച്ച് 27 ന് ഉച്ചക്ക് 2 മണിക്ക് കണ്ണൂര്‍ ജവഹര്‍ ലൈബ്രറി ഹാളില്‍ അനുസ്മരണ സമ്മേളനവും ചിത്രപ്രദര്‍ശനവും നടക്കുമെന്ന് കല്ലേന്‍ പൊക്കുടന്‍ പരിനിര്‍വാണ ദിനാചരണ സംഘാടകസമിതി ഭാരവാഹികള്‍ വാര്‍ത്താസമ്മേളനത്തില്‍ അറിയിച്ചു. പരിപാടി ടി.വി.രാജേഷ് എംഎല്‍എ ഉദ്ഘാടനം ചെയ്യും. പ്രമുഖ നരവംശ ശാസ്ത്രഞ്ജയും കണ്ണൂര്‍ സര്‍വ്വകലാശാല ആന്ത്രപോളജി മുന്‍ വകുപ്പ് മേധാവിയുമായ ഡോ.വിനീതമേനോന്‍ കല്ലേന്‍ പൊക്കുടന്‍ അനുസ്മരണ പ്രഭാഷണം നിര്‍വ്വഹിക്കും. ചിത്രകാരനായ ഡോ.കെ.എസ്.മാധവന്‍, കണ്ണൂര്‍ യൂണിവേഴ്‌സിറ്റി പരിസ്ഥിതി പഠനവിഭാഗം മേധാവി പ്രൊഫ.കെ.മനോജ് എന്നിവര്‍ സംസാരിക്കും. പ്രൊഫ.പി.രാജീവന്‍ അധ്യക്ഷത വഹിക്കും. ഭാര്‍ഗവന്‍ പറശ്ശിനിക്കടവ്, ഹരിദാസ് പാലയാട് എന്നിവര്‍ സംസാരിക്കും. പൊക്കുടന്‍ നിര്‍മ്മാണം ആരംഭിച്ച കണ്ടല്‍ വിദ്യാലയത്തിന്റെ പൂര്‍ത്തീകരണത്തിനായി വിദ്യാര്‍ത്ഥികള്‍ സമാഹരിച്ച തുക ചടങ്ങില്‍ എംഎല്‍എ ഏറ്റുവാങ്ങും. സമ്മേളനത്തോടനുബന്ധിച്ച് വിനീത്പിളള, ഭാഗ്യനാഥന്‍,പി.വി.ബിന, ഇ.വി.അനില്‍, രഘുനാഥ് രഘു തുടങ്ങി പതിമൂന്നോളം പ്രമുഖ ചിത്രകാരന്മാരുടെ പൊക്കുടന്‍ ചിത്രങ്ങള്‍ പ്രദര്‍ശിപ്പിക്കും. വാര്‍ത്താ സമ്മേളനത്തില്‍ ഭാര്‍ഗവന്‍ പറശ്ശിനിക്കടവ്, ഹരിദാസ് പാലയാട്, എം.ഗോപിനാഥ് തുടങ്ങിയവര്‍ സംബന്ധിച്ചു.
    
</>
</>",right
"Internationalഫ്രാൻസിസ് മാർപാപ്പയുടെ ആരോഗ്യനിലയിൽ പുരോഗതിഇറ്റാലിയൻ പ്രധാനമന്ത്രി ജോർജിയ മെലാനി മാർപാപ്പയെ ആശുപത്രിയിലെത്തി കണ്ടു വത്തിക്കാൻ: ന്യൂമോണിയ ബാധിതനായ ഫ്രാൻസിസ് മാർപ്പാപ്പയുടെ ആരോഗ്യനിലയിൽ പുരോഗതി. മാർപ്പാപ്പയുടെ ശ്വാസകോശ അണുബാധ കുറഞ്ഞുവെന്നും സഹപ്രവർത്തകരുമായി സംസാരിച്ചുവെന്നും റിപ്പോർട്ട്. ഇറ്റാലിയൻ പ്രധാനമന്ത്രി ജോർജിയ മെലാനി മാർപാപ്പയെ ആശുപത്രിയിലെത്തി കണ്ടു. നിലവിലെ റോമിലെ ജെമിലി ആശുപത്രിയിൽ ചികിത്സയിൽ തുടരുകയാണ് മാർപ്പാപ്പ.

ഇരു ശ്വാസകോശങ്ങളിലും ന്യൂമോണിയ ബാധിച്ചതായി വത്തിക്കാൻ അറിയിച്ചു. പ്രായാധിക്യം ​രോ​ഗത്തെ കൂടുതൽ സങ്കീർണമാക്കിയതായി റിപ്പോർട്ടുണ്ടായിരുന്നു. രോ​ഗം മൂർച്ഛിച്ച സാഹചര്യത്തിൽ മാർപ്പാപ്പയുടെ ഔദ്യോ​ഗിക പരിപാടികൾ റദ്ദാക്കിയിട്ടുണ്ട്. ബ്രോങ്കൈറ്റിസ് ബാധയെ തുടർന്ന് കഴിഞ്ഞ വെള്ളിയാഴ്ചയാണ് പോപ്പിനെ ആശുപത്രിയിൽ പ്രവേശിപ്പിച്ചത്.

ചെറുപ്രായത്തിലേ ശ്വാസകോശ അണുബാധയെ തുടർന്ന് മാർപ്പാപ്പയുടെ ശ്വാസകോശത്തിൻ്റെ ഒരു ഭാ​ഗം നീക്കം ചെയ്തിരുന്നു. കാൽമുട്ടുകളിലെ വേദനയുൾപ്പെടെ ഉള്ളതിനാൽ വീൽചെയർ മാർപ്പാപ്പ ഉപയോ​ഗിച്ചിരുന്നു. കഴിഞ്ഞ ഏതാനും വർഷങ്ങളായി വലിയ രീതിയിൽ ആരോ​ഗ്യപ്രശ്നങ്ങൾ ഫ്രാൻസിസ് മാർപ്പാപ്പ നേരിട്ടിരുന്നു. 2023ലും ന്യൂമോണിയ ബാധയെ തുടർന്ന് മാർപ്പാപ്പയെ ആശുപത്രിയിൽ പ്രവേശിപ്പിച്ചിരുന്നു. അതേവർഷം തന്നെ ഹെർണിയ ശസ്ത്രക്രിയക്കും അദ്ദേഹം വിധേയനായിരുന്നു.

Content Highlights: Pope Francis Health Condition is Improved Vatican",left
"‘പ്ലാസ്റ്റിക് ഉപയോഗം കൂട്ടും ;  പേപ്പർ സ്ട്രോകൾ വ്യാപകമാക്കാനുള്ള ബൈഡന്‍റെ തീരുമാനം മണ്ടത്തരം’: ഡൊണാൾഡ് ട്രംപ് വാഷിംഗ്ടൺ:പ്ലാസ്റ്റിക് ഉപയോഗം വീണ്ടും പ്രോത്സാഹിപ്പിക്കുന്നതിനെ കുറിച്ചുള്ള വിവാദകരമായ പ്രഖ്യാപനവുമായി  അമേരിക്കൻ പ്രസിഡന്‍റ് ഡൊണാൾഡ് ട്രംപ് രംഗത്ത്. പേപ്പർ സ്ട്രോകൾ ഉപയോഗിക്കാൻ ബൈഡൻ ഭരണകൂടം എടുത്ത തീരുമാനം പരിഹാസ്യകരമാണെന്ന് ട്രംപ് ആരോപിച്ചു. “പ്ലാസ്റ്റിക്കിലേക്ക് തിരിച്ചുപോകൂ” എന്ന മുദ്രാവാക്യത്തോടെ പ്ലാസ്റ്റിക് ഉപയോഗം പ്രോത്സാഹിപ്പിക്കാനുള്ള നടപടി താൻ അടുത്തിടപാടുകളിലൂടെ മുന്നോട്ടുകൊണ്ടുപോകുമെന്ന് ട്രംപ് വ്യക്തമാക്കി.

2020ലെ പ്രസിഡൻഷ്യൽ തെരഞ്ഞെടുപ്പിനിടെ പ്രഖ്യാപിച്ച നിലപാടുകൾ തന്‍റെ രണ്ടാം വരവില്‍ നടപ്പാക്കാനാണ് ട്രംപ് ലക്ഷ്യമിടുന്നത്. ലോകമാകെ പ്ലാസ്റ്റിക് മലിനീകരണം കുറയ്ക്കാൻ വിവിധ രാജ്യങ്ങൾ നടപടികൾ സ്വീകരിക്കുമ്പോഴും ട്രംപ് പ്ലാസ്റ്റിക് ഉൽപ്പന്നങ്ങൾ, പ്രത്യേകിച്ച് ഒറ്റത്തവണ ഉപയോഗിക്കുന്ന തരത്തിലുള്ള പ്ലാസ്റ്റിക് ഉൽപ്പന്നങ്ങൾ , വീണ്ടും പ്രചോദിപ്പിക്കാനാണ് ശ്രമിക്കുന്നത്. ഭക്ഷ്യവ്യാപാര മേഖലയിലെയും വിതരണ ശൃംഖലകളിലെയും പ്ലാസ്റ്റിക് സ്ട്രോകൾ പതിയെ ഒഴിവാക്കാനായിരുന്നു ബൈഡൻ സർക്കാരിന്‍റെ പദ്ധതി. എന്നാല്‍, ഇത് റദ്ദാക്കുന്നതിനുള്ള നിർദേശം ഉൾപ്പെടുന്ന എക്സിക്യൂട്ടീവ് ഉത്തരവ് അടുത്തയാഴ്ച പുറത്തിറക്കുമെന്ന് ട്രംപ് അറിയിച്ചു.

പേപ്പർ സ്ട്രോകളുടെ പ്രചാരണം “അസഹ്യമായ ഒരു തെറ്റിദ്ധാരണ” ആണെന്ന് ട്രംപ് സോഷ്യൽ മീഡിയയിലൂടെയും വേദികളിലൂടെയും കടുത്ത ഭാഷയിൽ വിമർശിച്ചു. 2020 തെരഞ്ഞെടുപ്പിനിടെ ട്രംപിന്‍റെ പ്രചാരണ സംഘത്തിന് ബ്രാൻഡഡ് പ്ലാസ്റ്റിക് സ്ട്രോകൾ വിതരണം ചെയ്തിരുന്നുവെന്ന് റിപ്പോർട്ടുകളുണ്ട്. അധികാരമേറ്റ ഉടൻ തന്നെ പാരീസ് കാലാവസ്ഥാ ഉടമ്പടിയിൽ നിന്ന് അമേരിക്ക പിന്‍മാറിയതിന്‍റെ തുടർച്ചയാണിതെന്നവകാശവാദവുമുണ്ട്.

ട്രംപിന്‍റെ പുതിയ പ്രഖ്യാപനത്തെ വിമർശിച്ച് നിരവധി പരിസ്ഥിതി സംഘടനകൾ രംഗത്തെത്തിയിട്ടുണ്ട്. എന്നാൽ, പരിസ്ഥിതി വിഷയങ്ങളിൽ മുൻപ് തന്നെ ട്രംപിനെ പിന്തുണച്ച ഇലോൺ മസ്ക്, ഈ നിലപാടിനെയും അനുകൂലിച്ചിരിക്കുകയാണ്.",right
"'ആത്മകഥയ്ക്ക് പരിപ്പുവടയും കട്ടൻചായയും എന്ന് പേരായിരിക്കില്ല'; രണ്ടോ മൂന്നോ ഭാഗങ്ങൾ ഉണ്ടാകുമെന്ന് ഇ പി ജയരാജൻ -           - കണ്ണൂര്‍:ആത്മകഥ എഴുതിക്കൊണ്ടിരിക്കുകയാണെന്ന് സിപിഎം കേന്ദ്രകമ്മിറ്റിയംഗം ഇ പി ജയരാജൻ. ഇതുവരെയുള്ള അധ്യായം ഡിസംബറിൽ പൂർത്തിയാവും. ഡിസംബറിന് ശേഷമുള്ളത് പിന്നീട് എഴുതും. പാർട്ടിയുടെ അനുവാദം കിട്ടിയതിനുശേഷം പ്രസിദ്ധീകരിക്കുമെന്നും ഇ പി പറഞ്ഞു. ആത്മകഥയ്ക്ക് രണ്ടോ മൂന്നോ ഭാഗങ്ങൾ ഉണ്ടാകും. പരിപ്പുവടയും കട്ടൻചായയും എന്ന പേരായിരിക്കില്ല. എന്നെ പരിഹസിക്കാനായി മാധ്യമ രംഗത്തുള്ളവർ ഉപയോഗിച്ചുകൊണ്ടിരിക്കുന്നതാണിത്. ആത്മകഥാ വിവാദം പുസ്തകത്തിൽ ഉണ്ടാവില്ലെന്നും ഇ പി ജയരാജന്‍ കൂട്ടിച്ചേര്‍ത്തു.

ഉപതെരഞ്ഞെടുപ്പ് ദിനത്തിൽ പുറത്തുവന്ന ആത്മകഥാ വിവാദം സിപിഎമ്മിനെയും സർക്കാറിനെയും വെട്ടിലാക്കിയിരുന്നു. ‌എൽഡിഎഫ് കൺവീനർ സ്ഥാനത്ത് നിന്ന് മാറ്റിയതിലെ പ്രയാസം പാർട്ടി മനസ്സിലാക്കിയില്ലെന്നാണ് പുറത്ത് വന്ന ആത്മകഥയുടെ ഭാഗങ്ങളിലെ വിമർശനം. രണ്ടാം പിണറായി സർക്കാർ ദുർബ്ബലമാണെന്നാണ് അടുത്ത വിമർശനം. പാലക്കാട്ടെ ഇടത് സ്ഥാനാർത്ഥി പി സരിൻ വയ്യാവേലിയാകുമെന്നും പരാമർശമുണ്ടായിരുന്നു. പുറത്ത് വന്ന ആത്മകഥയിലെ ഭാഗങ്ങൾ തൻ്റേതല്ലെന്നായിരുന്നു ജയരാജന്‍റെ പ്രതികരണം. ആത്മകഥാ ഭാഗം പോളിംഗ് ദിനത്തിൽ തന്നെ പുറത്ത് വന്നത് തന്നെ കുടുക്കാനാണോ എന്നും ഇ പി ജയരാജൻ സംശയമുന്നയിച്ചിരുന്നു. കരാർ ഇല്ലാത്തതിനാലാണ് ഡിസിയെയും പ്രചരിപ്പ ഭാഗങ്ങളെയും പൂർണ്ണമായും ഇപി തള്ളുന്നത്.

പോളിംഗ് ദിനത്തിൽ പ്രചരിച്ച ആത്മകഥയുടെ പിഡിഎഫിന് പിന്നിലാരാണെന്നതിൽ അടിമുടി ദുരൂഹത തുടരുകയാണ്. ഇപി തിരുത്താൻ ഏൽപ്പിച്ച മാധ്യമപ്രവർത്തകനും ഡിസി നടപടി എടുത്തയാളും തമ്മിലായിരുന്നു ആത്മകഥാ പ്രസിദ്ധീകരണത്തിലെ ആശയവിനിമയം എന്നായിരുന്നു പുറത്ത് വന്ന സൂചന. ആരിൽ നിന്ന് ചോർന്നു, സരിനെ കുറിച്ചുള്ള വിമർശനമടക്കം പിന്നീട് ചേർത്തതാണോ എങ്കിൽ അതാരാണ് ആരാണ് പ്രസിദ്ധീകരണത്തിന് പോളിംഗ് ദിനം തെരഞ്ഞെടുത്തത് തുടങ്ങിയ ആദ്യം ദിനം മുതൽ ഉത്തരം കിട്ടാത്ത ചോദ്യങ്ങൾ ഇപ്പോഴും തുടരുകയാണ്.",right
"ആര്യാടൻ ഷൗക്കത്തിനോട് വിരോധമില്ല, യുഡിഎഫ് സ്ഥാനാർത്ഥിയായാൽ പിന്തുണക്കുമെന്ന് അൻവർ; 'ജയം ഉറപ്പ് പറയാനാകില്ല' -              - തിരുവനന്തപുരം: നിലമ്പൂരിൽ ആര്യാടൻ ഷൗക്കത്ത് യുഡിഎഫ് സ്ഥാനാർത്ഥിയായാലും പിന്തുണക്കുമെന്ന് പി വി അൻവർ. ന്യൂസ് അവറിലായിരുന്നു അൻവറിൻ്റെ പ്രതികരണം. എന്നാൽ ആര്യാടൻ ഷൗക്കത്ത് സ്ഥാനാർത്ഥിയായാൽ ജയം ഉറപ്പ് പറയാനാകില്ലെന്നും തന്റെ കഴിവിന്‍റെ പരമാവധി യുഡിഎഫ് സ്ഥാനാർത്ഥിയുടെ ജയത്തിനായി പ്രവര്‍ത്തിക്കുമെന്നും അദ്ദേഹം പറഞ്ഞു. ആര്യാടൻ ഷൗക്കത്തിനോട് തനിക്ക് വിരോധമില്ല. തനിക്കൊപ്പം വരാൻ നിൽക്കുന്ന ഇടതുപക്ഷത്തുള്ളവർ നേരിട്ട് കോണ്‍ഗ്രസിൽ ചേരില്ലെന്നും അതുകൊണ്ടാണ് തൃണമൂൽ കോണ്‍ഗ്രസിൽ ചേര്‍ന്നതെന്നും അദ്ദേഹം പറഞ്ഞു.

തൃണമൂൽ കോൺഗ്രസ്സിൽ ചേർന്നതോടെ അയോഗ്യത ഒഴിവാക്കാൻ എംഎൽഎ സ്ഥാനം പിവി അൻവർ രാജിവെച്ചു. തുടർന്ന് ഉപതെരഞ്ഞെടുപ്പിൽ നിലമ്പൂരിൽ മത്സരിക്കില്ലെന്ന് പ്രഖ്യാപിച്ച അൻവർ, യുഡിഎഫിന് നിരുപാധിക പിന്തുണ പ്രഖ്യാപിച്ചു. നിലമ്പൂരിൽ മലപ്പുറം ഡിസിസി അധ്യക്ഷൻ വിഎസ് ജോയിയെ യുഡിഎഫ് സ്ഥാനാർത്ഥിയാക്കണമെന്ന് അദ്ദേഹം ആവശ്യപ്പെട്ടു. ആര്യാടൻ ഷൗക്കത്തിനെ പരിഹസിച്ചു കൊണ്ടാണ് വാർത്താസമ്മേളനത്തിൽ അൻവർ സംസാരിച്ചത്.

ഉപതെരഞ്ഞെടുപ്പിലെ സ്ഥാനാർത്ഥിയെ നിർദ്ദേശിക്കുക വഴി കോൺഗ്രസിൽ ഭിന്നതയുടെ വിത്തിടാനാണ് അൻവറിന്റെ നീക്കം. മുഖ്യമന്ത്രിക്കും പൊളിറ്റിക്കൽ സെക്രട്ടറി പി ശശിക്കുമെതിരായ ആരോപണങ്ങൾക്ക് പിന്നിൽ സിപിഎമ്മിലെ ഉന്നതരാണെന്ന് പിവി അൻവർ വെളിപ്പെടുത്തി. ആരാണെന്ന് ഇപ്പോൾ വെളിപ്പെടുത്താനാകില്ലെന്ന് പറഞ്ഞ് സിപിഎമ്മിനെയും  സമ്മർദ്ദത്തിലാക്കുകയാണ് അൻവർ. ആരോപണം തള്ളിയ പി ശശി അൻവറിനെതിരെ നിയമനടപടി സ്വീകരിക്കുമെന്ന് അറിയിച്ചു.",right
"കാഴ്ചകളുടെ വിസ്മയമൊരുക്കി കോട്ടയത്തെ എന്റെ കേരളം പവിലിയനുകൾ എന്റെ കേരളം പ്രദർശന വിപണന മേളയിൽ വൈവിധ്യമാർന്ന ഏഴ് പവിലിയനുകൾ പ്രധാന ശ്രദ്ധാകേന്ദ്രങ്ങൾ ആകുന്നു.ക്ഷേമ പെൻഷൻ മുതൽ ലൈഫ് മിഷൻ പദ്ധതി വരെ. പിണറായി വിജയൻ സർക്കാരിന്റെ നേതൃത്വത്തിൽ നടപ്പാക്കിയിട്ടുള്ള പദ്ധതികളെപ്പറ്റിയുള്ള കൃത്യമായ വിവരങ്ങൾ ജനങ്ങളിൽ എത്തിച്ചുകൊണ്ടാണ് ഇൻഫർമേഷൻ പബ്ലിക് റിലേഷൻസ് വകുപ്പ് തയ്യാറാക്കിയ എന്റെ കേരളം തീം പവലിയൻ ക്രമീകരിച്ചിരിക്കുന്നത്. എന്റെ കേരളം മാഗസിൻ കവർ സ്റ്റാറായി തിളങ്ങാനുള്ള അവസരവും ഇവിടെ കാണിക്കളെ കാത്തിരിക്കുന്നു. പിണറായി വിജയൻ സർക്കാർ ഭരണകാലത്തെ പ്രധാനപ്പെട്ട നിമിഷങ്ങൾ കോർത്തിണക്കിക്കൊണ്ട് സജ്ജീകരിച്ചിട്ടുള്ള ഫോട്ടോവാളും ഒരു പ്രധാന ആകർഷണമാണ്. സർക്കാർ ധനസഹായ പദ്ധതികളെപ്പറ്റി വിശദീകരിക്കുന്ന പുസ്തകത്തിന്റെ സൗജന്യ വിതരണവും പവിലിയനിൽ ഉണ്ട്.

സംരംഭകത്വ വികസനത്തിനും ഇന്‍കുബേഷന്‍ പ്രവര്‍ത്തനങ്ങള്‍ക്കുമായിട്ടാണ് കേരള സ്റ്റാര്‍ട്ടപ്പ് മിഷന്‍ ആരംഭിച്ചത്. ഏറ്റവും പുതിയ സാങ്കേതികവിദ്യകള്‍ നേരിട്ടറിയാന്‍ തക്കവിധമുള്ള എക്സ്പീരിയന്‍സ് സെന്‍ററായാണ് കേരള സ്റ്റാർട്ടപ്പ് മിഷൻ പവലിയൻ പ്രവര്‍ത്തിക്കുന്നത്. നിര്‍മിത ബുദ്ധി, ഓഗ്മെന്‍റഡ് റിയാലിറ്റി/ വെര്‍ച്വല്‍ റിയാലിറ്റി, ഡ്രോണ്‍, റോബോട്ടിക്സ്, ഐ.ഒ.ടി. തുടങ്ങിയ സാങ്കേതികവിദ്യകളുടെ പ്രദര്‍ശനമാണ് നടത്തുന്നത്. ഇന്ത്യയിലെ ആദ്യത്തെ എ.ഐ. അധ്യാപികയായ ഐറിസ് റോബോട്ട്, ഡ്രോൺ പറത്തൽ തുടങ്ങി ഭാവി ജീവിതത്തില്‍ പൊതുജനം നേരിട്ടറിയാന്‍ പോകുന്ന സാങ്കേതികവിദ്യകളുടെ പരിച്ഛേദവും ഇവിടെയുണ്ട്.

ഫിറ്റ്നസ് സോണും ഹെൽത്ത്‌ സോണുമാണ് പ്രധാനമായും കായിക വകുപ്പിന്റെ പവലിയനിൽ ഒരുക്കിയിരിക്കുന്നത്. ആരോഗ്യ അവബോധം മാത്രമല്ല തങ്ങൾ ആരോഗ്യവാനാണോ എന്ന് വിശദമായി പരിശോധിക്കാനുള്ള അവസരവും ഇവിടെയുണ്ട്. കൂടാതെ ഫുട്ബോൾ, ബാസ്കറ്റ്ബോൾ പോലുള്ള വിവിധ കായികയിനങ്ങളും ബാലൻസ് ബോർഡ്‌ ചാലഞ്ചുകളും യോഗ, മെഡിറ്റേഷൻ സോണുകളും ഇവിടെ ക്രമീകരിച്ചിട്ടുണ്ട്.

ഒരു വെള്ളച്ചാട്ടത്തിലൂടെ കടന്നുപോകുന്ന അനുഭൂതി പകർന്നു നൽകുന്നതാണ് 17 അടി പൊക്കത്തിൽ നിർമിച്ചിരിക്കുന്ന കിഫ്‌ബി പവിലിയൻ. കിഫ്‌ബി ഫണ്ട്‌ ചെയ്തിരിക്കുന്ന പ്രൊജക്ടുകളുടെ ദൃശ്യാവിഷ്കാരമാണ് ഈ തുരങ്ക മാതൃകയിൽ സൃഷ്ടിച്ചിരിക്കുന്ന പവിലിയനിൽ ഒരുക്കിയിരിക്കുന്നത്. ഇതോടൊപ്പം ഒൻപത് നിയമസഭ മണ്ഡലങ്ങളിലെ എം.എൽ.എ.മാർ കിഫ്‌ബി ഫണ്ട്‌ ചെയ്ത പ്രൊജക്ടുകളെപ്പറ്റി വിശദമായി സംസാരിക്കുന്ന ദൃശ്യങ്ങൾ പ്രദർശിപ്പിക്കുന്ന ഡിസ്പ്ലേ കിയോസ്‌ക്കുകളും സജ്ജമാണ്.

ടൂറിസം-പൊതുമരാമത്ത് വകുപ്പുകളുടെ പവലിയൻ സന്ദർശിക്കുന്ന ഏവർക്കും വ്യത്യസ്തമായ അനുഭവം പകർന്നു നൽകുന്നതാണ് വികസനപാലം. ടൂറിസം വകുപ്പിൽ നിന്ന് പൊതുമരാമത്ത് വകുപ്പിന്റെ പ്രദർശനത്തിലേക്ക് ജനങ്ങൾക്ക് ഈ പാലത്തിലൂടെ നടന്നു കയറാം.

ഇതോടൊപ്പം കാഴ്ചക്കാരെ കാത്തിരിക്കുന്നത് വകുപ്പിന്റെ കീഴിൽ പണി പൂർത്തികരിച്ച പദ്ധതികളുടെ പ്രദർശനവും എൽ.ഇ.ഡി. സ്ക്രീനിലൂടെ അവയുടെ വിശദ വിവരങ്ങളുമാണ്. ഓലമേഞ്ഞ വീട്ടിലിരുന്ന് കളിമൺപാത്രങ്ങൾ മെനയുന്ന രസകരമായ കാഴ്ച കേരളത്തിന്റെ സംസ്കാരിക പൈതൃകത്തെ പ്രതിഫലിപ്പിക്കുന്നതാണ്. ഒപ്പം പുതു തലമുറയുടെ വിവാഹ സ്വപ്നങ്ങൾക്ക് വർണ്ണാഭമേകുന്ന ഡെസ്റ്റിനേഷൻ വെഡിങ്ങിന്റെ ആവിഷ്കരണം ഒരു പ്രധാന സെൽഫി പോയിന്റാണ്.

കൃഷിവകുപ്പിന്റെ ഫാമുകളിൽ ഉത്പാദിപ്പിക്കുന്ന കേരളഗ്രോ ബ്രാൻഡ് ഉൽപ്പന്നങ്ങളുടെ വമ്പിച്ച ശേഖരമാണ് കൃഷിവകുപ്പിന്റെ പവലിയനിയിൽ ഒരുങ്ങിയിരിക്കുന്നത്. ഇടിയിറച്ചി, സ്ക്വാഷുകൾ, തേൻ, ശർക്കര തുടങ്ങി വിവിധയിനം ഉൽപ്പന്നങ്ങളുടെ കമനീയ ശേഖരമാണ് കാണികൾക്കായി കാഴ്ചവെച്ചിരിക്കുന്നത്. കൂടാതെ ജീവിതശൈലി രോഗങ്ങൾക്ക് ഉത്തമമായ മൂല്യവർദ്ധിത ഉൽപ്പന്നങ്ങളും പ്രദർശനത്തിനുണ്ട്.

എക്കാലവും ചലച്ചിത്ര ആസ്വാദകരുടെ മനസ്സിൽ നിറഞ്ഞ് നിൽക്കുന്ന ഒരു പിടി നല്ല സിനിമകളുമായി മിനി തിയേറ്ററും മേളയുടെ ഭാഗമായി ഒരുങ്ങിക്കഴിഞ്ഞു.",left
"ശത്രുപക്ഷ നിർമിതി, അധികാരത്തിന്റെ ഉപജാപം ഭാഷാ കൗടലീയത്തിലെ ദൂതപ്രണിധി, രാജപുത്രരക്ഷണം, അവരുദ്ധവൃത്തം, അവരുദ്ധനിലുള്ള വൃത്തി എന്നീ അധ്യായങ്ങൾ പരിശോധിക്കാം.
അന്യരാജ്യങ്ങളുമായുള്ള ബന്ധം, പ്രത്യേകിച്ച്, കയ്യേറ്റവും യുദ്ധവും പിടിച്ചടക്കലുമൊക്കെ സാധാരണമായിരുന്ന കാലത്ത് രാജ്യാന്തരബന്ധത്തിന് ഏറെ പ്രാധാന്യം നൽകിയിരുന്നു. ഇപ്പോൾ അംബാസഡർമാർ ചെയ്തുവരുന്ന പ്രധാന കാര്യങ്ങളെല്ലാം ദൂതന്മാർ വഴിയാണ് പണ്ട് സാധ്യമാക്കിയിരുന്നത്. ഭരണകൂടത്തിന്റെ അവിഭാജ്യഘടകമായി തന്നെയാണ് ദൂതന്മാർ പ്രവർത്തിച്ചിരുന്നത്. ദൂതകർമത്തെകുറിച്ച് വിപുലമായ ആലോചനകൾ  പണ്ടേ നടന്നിരുന്നുവെന്നുകൗടലീയംസാക്ഷ്യപ്പെടുത്തുന്നു. വിവരങ്ങളെത്തിക്കുക, സന്ധി വ്യവസ്ഥകൾ പാലിക്കുക, രാജമഹിമ ഉയർത്തിക്കാട്ടുക, മിത്രങ്ങളെ പരിശോധിച്ച് മനസിലാക്കി സൗഹൃദം സ്ഥാപിക്കുക, ഉപജാപം നടത്തുക, ശത്രുവിന്റെ സുഹൃത്തുക്കളെ ഭിന്നിപ്പിക്കുക, സ്ത്രീകളെയും പടയെയും ഗൂഢമായി ശത്രുരാജ്യത്തു കടത്തുക, ശത്രുധനം  അപഹരിക്കുക, ചാരപ്പണി നടത്തുക, തടങ്കൽ പുള്ളികളെ മോചിപ്പിക്കുക, ദൂതൻ തന്റെ ദൂതന്മാരെകൊണ്ടു ശത്രു ദൂതന്മാരെ നിരീക്ഷിപ്പിക്കുക എന്നിങ്ങനെ ദൂതകർമങ്ങൾ പലതാണ്. ഭാരതീയ ചിന്താപാരമ്പര്യത്തിൽ ദൂതകർമങ്ങൾക്കുണ്ടായിരുന്ന പ്രാധാന്യംകൗടലീയത്തിൽ തെളിഞ്ഞുകാണാം.
ദൂതന്മാർ ചെയ്യുന്നത്
ദൂതപ്രണിധി എന്നതുകൊണ്ട് ദൂതനെ അയക്കൽ എന്നാണുദ്ദേശിക്കുന്നത്. മന്ത്രിതല രഹസ്യ ആലോചനയിൽ  അന്യരാജ്യ സംബന്ധമായ അടിയന്തര  പ്രാധാന്യമുള്ള തീരുമാനങ്ങളുണ്ടെങ്കിൽ, മന്ത്രാലോചന കഴിഞ്ഞാൽ ദൂതനെ അയക്കലാണ് രാജാവ് ചെയ്യേണ്ട പ്രധാന കർമം.
ബുദ്ധിയും വാക് സാമർത്ഥ്യവും കൗശലവും ഒത്തുചേർന്നവരാണ് പ്രധാനമായും ദൂതവൃത്തിയിൽ മുൻപന്തിയിൽ. ഈ ശേഷികളിലുള്ള  കുറവുകളനുസരിച്ചു ദൂതശ്രേണിയിലെ സ്ഥാനവും ദൂതജോലിയും വ്യത്യാസം വരും. കാര്യങ്ങൾ വിനിമയം ചെയ്യാൻ കഴിവുള്ളവനാണ് ദൂതൻ. ദൂതന്മാർ പലവിധമുണ്ട്. നിസൃഷ്ടാർത്ഥൻ കാര്യങ്ങൾ  യുക്തം പോലെ പറയാൻ അധികാരമുള്ളവനാണ്. പറയേണ്ട കാര്യം ക്ലിപ്തമായി ഏല്പിക്കപ്പെട്ടവനാണ് പരിമിതാർത്ഥൻ. ഇവർ നിസൃഷ്ടാർത്ഥനെക്കാൾ ഗുണം കുറഞ്ഞവരാണ്.  പരിമിതാർത്ഥനെക്കാളും ശേഷി കുറഞ്ഞവരാണ് ശാസനഹരൻ. ശാസനപത്രം കൊണ്ടുപോകാനാണ്  ഇക്കൂട്ടരെ ഉപയോഗിക്കുന്നത്.
ദൂതവൃത്തിക്കുവേണ്ട തയ്യാറെടുപ്പുകൾ
ദൂതവൃത്തിക്കു വേണ്ട തയ്യാറെടുപ്പുകളെക്കുറിച്ച് കൗടല്യൻ വിവരിക്കുന്നുണ്ട്. പല്ലക്ക്, തേര്, മറ്റ് അവശ്യ സജ്ജീകരണങ്ങൾ എന്നിവ തയ്യാറാക്കിയ ശേഷമേ ദൂതൻ യാത്ര തുടങ്ങാവൂ. രാജാവിന്റെ ശാസനം പരനോട് പറയേണ്ടതെങ്ങനെയെന്നും അതുകേട്ട് പരന്റെ പ്രതികരണം എങ്ങനെയായിരിക്കുമെന്നും അതിന് ഇന്നവിധം മറുപടി പറഞ്ഞ് അവനെ കബളിപ്പിക്കണമെന്നും ആലോചിച്ചുറപ്പിച്ചുവേണം ദൂതൻ പോകേണ്ടത്. യാത്രയിൽ അതിർത്തിപാലകന്മാർ, വനപാലകന്മാർ, പുരമുഖ്യന്മാർ, രാഷ്ട്രമുഖ്യന്മാർ എന്നിവരുമായി ദൂതൻ നല്ല മൈത്രിയുഉണ്ടാക്കണം. തന്റെ  രാജാവിന്റെയും ശത്രുവിന്റെയും സൈന്യങ്ങൾക്കുള്ള സ്ഥാനം, യുദ്ധം ചെയ്യാനുള്ള സ്ഥലം, മാറിപ്പോകാനുള്ള ഇടം എന്നിവയൊക്കെ ഭൂമി നോക്കി ദൂതൻ മനസിലാക്കണം. ശത്രുവിന്റെ ബലവും ദൗർബല്യവും ശ്രദ്ധിക്കണം. പരന്റെ കൊട്ടാരത്തിൽ അനുവാദം വാങ്ങി പ്രവേശിച്ച് എന്തുവന്നാലും ധൈര്യം കൈവിടാതെ രാജാവിന്റെ ശാസനം അദ്ദേഹം പറഞ്ഞേൽപ്പിച്ചതുപോലെ പറയുകയും വേണം.
രാജാവ് സമീപത്തുള്ളവരിൽനിന്നും ശത്രുക്കളിൽനിന്നും സ്വയം രക്ഷിച്ചാലേ രാജ്യത്തെ രക്ഷിക്കാനാവൂ. ഇതിൽ  പുത്രന്മാരിൽ നിന്നുമുള്ള രക്ഷയാണ് രാജാവിനെ സംബന്ധിച്ച് ഏറ്റവും പ്രധാനം.
ദൂതവൃത്തിയിൽ ദൂതൻ ശ്രദ്ധിക്കേണ്ട കാര്യങ്ങളെക്കുറിച്ചും കൗടല്യൻ സൂക്ഷ്മമായി നിരീക്ഷിക്കുന്നുണ്ട്. ശാസന കേൾക്കുന്ന പരന്റെ വാക്കിലും മുഖത്തും ദൃഷ്ടിയിലുമുള്ള പ്രസാദം, വാക്യപൂജനം, കുശലാന്വേഷണം അരികത്തിരുത്തൽ, സൽക്കാരം, ഇഷ്ടകാര്യത്തിൽ സ്മരണ, വിശ്വാസപ്രാപ്തി എന്നിവ പരൻ സന്തുഷ്ടനായാലുള്ള ലക്ഷണങ്ങളാണ്. ഇതിനു വിപരീതമായിരിക്കും അസന്തുഷ്ടനാണെങ്കിൽ. പരനിൽ അസന്തുഷ്ടി കണ്ടാൽ  ദൂതൻ പറയേണ്ട ദൂതകർമവും കൗടല്യൻ പറയുന്നുണ്ട്:‘‘ദൂതമുഖന്മാരാണ് രാജാക്കന്മാർ ഇവിടുന്നും  മറ്റു രാജാക്കന്മാരും ഇതിൽ സമന്മാരാണ്. അതുകൊണ്ട് ദൂതന്മാർ ആയുധമോങ്ങിക്കണ്ടാൽ കൂടിയും യുക്തമായ കാര്യം പറയണം. അവരിൽ ചണ്ഡാളരായാൽ പോലും വധത്തിന് അർഹരല്ല. ബ്രാഹ്മണരായാലോ പിന്നെ പറയേണ്ടതുമില്ലല്ലോ. എന്റെ രാജാവ് അറിയിക്കാനേൽപ്പിച്ച വിവരം അറിയിക്കേണ്ടത് ദൂതധർമമാകുന്നു’’വെന്നു പറയണം.
ദൂതകർമത്തിനിടയിൽ ദൂതനെ തടവിലാക്കാനുള്ള സാധ്യതയും വധിക്കാനുള്ള സാധ്യതയും ഉണ്ടെന്നറിയാവുന്നതുകൊണ്ട് ദൂതൻ അത്തരം സന്ദർഭങ്ങളിൽ ധൈര്യം കൈവിടാതെ പാലിക്കേണ്ട പെരുമാറ്റക്രമവും കൗടല്യൻ വിശദമാക്കുന്നുണ്ട്. തന്നെ വിട്ടയക്കാതിരിക്കുന്ന കാലമത്രയും ദൂതൻ അവിടെ വസിക്കണം. ബഹുമാനം തന്നാൽ  അഹങ്കരിക്കരുത്. താൻ ബലവനാണെന്നു കരുതുകയുമരുത്. ഇഷ്ടമില്ലാത്തത് കേട്ടാലും സഹിക്കണം. മദ്യപാനം കൊണ്ടോ മറ്റെന്തെങ്കിലും വഴിയോ മറ്റുള്ളവർ തന്റെ അന്തർഗതങ്ങൾ അറിയാതിരിക്കാൻ ഒറ്റയ്ക്കേ ഉറങ്ങാവൂ. പ്രലോഭനങ്ങൾക്കു വഴങ്ങുന്ന കൃത്യപക്ഷങ്ങളുടെ ദ്രോഹാലോചനയും അകൃത്യപക്ഷങ്ങളുടെ  സമർപ്പണവും അവർക്കു രാജാവിനോടുമുള്ള ഇഷ്ടാനിഷ്ടങ്ങളും രാജാവിന്റെ ന്യൂനതയുമൊക്കെ താപസ വൈദേഹക വ്യഞ്ജനന്മാർ വഴിയോ അന്തേവാസികൾ വഴിയോ ഉഭയവേതനന്മാർ വഴിയോ ചിത്രങ്ങൾ, മറ്റു ചിഹ്നങ്ങൾ എന്നിവ വഴിയോ രഹസ്യമായി  കാര്യങ്ങൾ    മനസിലാക്കണം. അറിഞ്ഞാൽ തക്കവണ്ണം ഉപജാപം ചെയ്യണം.
അവിടത്തെ രാജാവ് അവിടെയുള്ളവരെക്കുറിച്ച് ചോദിച്ചാൽ ദൂതൻ അഭിപ്രായം പറയരുത്. എല്ലാം അങ്ങേക്ക് അറിയുന്നതാണല്ലോ എന്നു പറഞ്ഞൊഴിയണം. അല്ലെങ്കിൽ കാര്യസിദ്ധിക്കുവേണ്ടി തക്കവണ്ണം മറുപടി പറയുക. കാര്യസിദ്ധി കൂടാതെ മടങ്ങിപ്പോകാൻ അനുവാദം കൊടുക്കാതെ തടഞ്ഞുവയ്ക്കുന്നതായാൽ അതിന്റെ പൊരുളറിയണം. താൻ വന്ന കാര്യത്തെ പരിഹരിക്കാനാണോ, തന്നോട് അനാദരമോ സന്തോഷമോ തോന്നിയിട്ടാണോ, തന്റെ രാജാവിന് കുഴപ്പം വരുത്താനാണോ, യുദ്ധത്തിന് സാവകാശം  വേണ്ടതുകൊണ്ടാണോ, ശത്രുമിത്രത്തെയോ ശത്രുമിത്രമിത്രത്തിനെയോ അയക്കാനാണോ, പടപ്പുറപ്പാടിനാണോ, സൈന്യനീക്കത്തിന്  അവസരം പാർത്തിരിക്കുന്നതാണോ  എന്ന് ശങ്കിക്കണം. ഉപരോധത്തിനുള്ള കാരണമറിഞ്ഞാൽ ഉചിതമായ തീരുമാനമെടുക്കണം. വല്ല പ്രയോജനമുണ്ടെങ്കിൽ താമസിക്കുക. തനിക്കോ തന്റെ രാജാവിനോ എന്തെങ്കിലും ദോഷമുണ്ടെങ്കിൽ ദൂതൻ ഒളിച്ചു രക്ഷപ്പെടണം.
ദൂതവൃത്തിയെ സസൂക്ഷ്മം ആലോചിച്ച് ദൂതഗുണങ്ങൾ നിശ്ചയിച്ച് ദൂതകർമത്തിന്റെ ക്രമങ്ങൾ,  ദൂതന്റെ കർമനിർവഹണം,  ആപത്തു വരുമ്പോഴുള്ള രക്ഷവരെ ദൂതപ്രണിധി പ്രകരണത്തിൽകൗടല്യൻവിശദമാക്കിയിട്ടുണ്ട്.
രാജാവിന്റെ സുരക്ഷ മുഖ്യം
രാജാവിന്റെ സുരക്ഷയെ കുറിച്ചാണ് ഇവിടെ വിവരിക്കുന്നത്. രാജാവ് സമീപത്തുള്ളവരിൽനിന്നും ശത്രുക്കളിൽനിന്നും സ്വയം രക്ഷിച്ചാലേ രാജ്യത്തെ രക്ഷിക്കാനാവൂ. ഇതിൽ  പുത്രന്മാരിൽ നിന്നുമുള്ള രക്ഷയാണ് രാജാവിനെ സംബന്ധിച്ച് ഏറ്റവും പ്രധാനം. പുത്രന്മാരെ പിതാവെന്ന നിലയിൽ രാജാവ് രക്ഷിക്കണം എന്നതോടൊപ്പം അധികാരത്തിനായി പുത്രന്മാർ രാജാവിനെതിരെ ദ്രോഹം നടത്താനുള്ള സാധ്യതയുള്ളതുകൊണ്ട് പുത്രന്മാരിൽ നിന്ന് സ്വയം  രക്ഷ നേടേണ്ടതുമാണ്.  അധികാരത്തിനുവേണ്ടി പിതാവിനെ വധിക്കാൻ മടികാണിക്കാത്ത പുത്രന്മാരുണ്ടായിരുന്നുവെന്ന്, പുത്രന്മാരെ കൈകാര്യം ചെയ്യാനുള്ള നിർദേശങ്ങൾ പണ്ടേ അവതരിപ്പിച്ചിരുന്നതിൽനിന്ന് വ്യക്തമാകുന്നു.
പൂർവ്വാചാര്യന്മാർ പുത്രന്മാരെ കുറിച്ച് പറഞ്ഞിരിക്കുന്ന അഭിപ്രായങ്ങൾ കൗടല്യൻ പരിശോധിക്കുന്നുണ്ട്. ജനനം മുതൽ പുത്രന്മാരെ രാജാവ് രക്ഷിക്കണം. എന്നാൽ, പുത്രന്മാർ ഞണ്ടുകളെപ്പോലെയാണ്. അവർ പിതാവിനെ ഭക്ഷിക്കും. അതുകൊണ്ട് രാജാവിന് പുത്രവാത്സല്യം ഉറയ്ക്കുംമുമ്പ് അവരെ വധിക്കുക എന്നും വധിക്കുകയല്ല അവരെ ഒരു സ്ഥാനത്ത് അവരോധിക്കുകയാണ് വേണ്ടതെന്നും അല്ലെങ്കിൽ തടവിലാക്കുകയാണ് വേണ്ടതെന്നുമുള്ള വിരുദ്ധാഭിപ്രായങ്ങൾ അന്നുണ്ടായിരുന്നു. സ്വപക്ഷഭയമാണിത്. ഭയത്താലാണ് രാജാവ് തന്നെ തടവിലാക്കുന്നതെന്നു മനസിലാക്കി പുത്രൻ രാജാവിനെ വധിക്കും. അതുകൊണ്ട്, അവരെ അതിർത്തിക്കോട്ടയിൽ  പാർപ്പിക്കണം.  തന്നെയകറ്റി പാർപ്പിക്കുന്നത് ഭയം കൊണ്ടാണെന്നു മനസിലാക്കുന്ന പുത്രൻ അതിർത്തി കാവൽക്കരനെ ബന്ധുവാക്കും. അതുകൊണ്ട് സ്വദേശത്തുനിന്ന് ദൂരെയുള്ള സാമന്തന്റെ കോട്ടയിൽ പാർപ്പിക്കണം. ഇതും ശരിയല്ല, സാമന്തൻ പിതാവിനെ ചുഷണം ചെയ്യും, അതുകൊണ്ട് മാതൃബന്ധുക്കളുടെ വീട്ടിൽ പാർപ്പിക്കുക. ഇതിന്റെ പേരിൽ മാതൃബന്ധുക്കൾ ഭിക്ഷ യാചിക്കും. അതിനാൽ രാജപുത്രനെ ഗ്രാമത്തിലെ സുഖവാസകേന്ദ്രങ്ങളിൽ  പാർപ്പിക്കുക. സുഖം മത്തായി മാറുന്ന  പുത്രന്മാർ പിതാവിനെ ദ്രോഹിക്കില്ല എന്നിങ്ങനെയുള്ള പൂർവാചാര്യന്മാരുടെ നിർദേശങ്ങളോട്  കൗടല്യൻ പൂർണമായും യോജിക്കുന്നില്ല.ജീവൻമരണമാണിതെന്നാണ് കൗടല്യൻ വാദിക്കുന്നത്.
എങ്ങനെയായാലും വിനീതനല്ലാത്ത പുത്രനെ  രാജാവാക്കരുത് എന്ന് കൗടല്യൻ പുത്രരക്ഷണത്തിൽ ഉറപ്പിച്ചു പറയുന്നുണ്ട്. ഏകപുത്രനാണെങ്കിലും ബഹുപുത്രന്മാരുണ്ടെങ്കിലും   അച്ചടക്കമില്ലാത്ത കുമാരന്മാരെ ഒരിടത്തു തടവിലിടണം.
വിനീതനല്ലാത്ത പുത്രനോടു കൂടിയ രാജകുലം നശിക്കും. അതുകൊണ്ട്, റാണി ഋതുമതിയാകുമ്പോൾ ഐശ്വര്യത്തിനായി ഇന്ദ്രനെയെയും ബുദ്ധിയും വിദ്യക്കുമായി ബ്രഹസ്പതിയെയും ഉദ്ദേശിച്ച് വയറ്റുഹോമം നടത്തണം. ഗർഭിണിയാകുമ്പോൾ ബാലവൈദ്യൻ ഗർഭരക്ഷയ്ക്കും സുഖപ്രസവത്തിനും വേണ്ട ശുശ്രൂഷ ചെയ്യണം. പ്രസവശേഷം പുരോഹിതൻ ജാതകം കുറിക്കണം. വിദ്യാകാലമാകുമ്പോൾ   എഴുത്തും പയറ്റും പഠിപ്പിക്കണം എന്നാണ് കൗടല്യനിർദേശം.
സ്ത്രീകളിൽ ഒരുവൻ രാജകുമാരനെ വേട്ട, മദ്യം, സ്ത്രീ എന്നിവയിലേർപ്പെടുത്തുകയും രാജ്യം പിതാവിൽനിന്ന് കൈക്കലാക്കാൻ പ്രേരിപ്പിക്കണമെന്നും അതിനെ മറ്റൊരു സ്ത്രീ എതിർക്കണമെന്നുമുള്ള  അഭിപ്രായങ്ങളേയും  കൗടല്യൻ അംഗീകരിക്കുന്നില്ല. ബോധമില്ലാത്ത കുമാരന്മാരെ ഇങ്ങനെ ചെയ്യിക്കുന്നത് മഹാദോഷമാണെന്നാണ് കൗടല്യമതം. നവബുദ്ധിയായ രാജപുത്രൻ  അവനോട് എന്തു പറയുന്നുവോ അതിനെയെല്ലാം ശാസ്ത്രോപദേശമായിക്കരുതും. ധർമവും അർത്ഥവും മാത്രമേ പറയാവൂ, അധർമ്മവും അനർത്ഥവും ഉപദേശിക്കരുതെന്നാണ് കൗടല്യപക്ഷം. അങ്ങനെ ധർമാർത്ഥപാലകന്മാരായി കുമാരന്മാരെ വാർത്തെടുക്കണം.
ഏതെങ്കിലും കുമാരൻ പരസ്ത്രീതാല്പര്യം കാണിച്ചാൽ വൃത്തിഹീനരായ സ്ത്രീകളെകൊണ്ട് ആരുമില്ലാത്ത വീട്ടിൽവച്ച് അവനെ ഭയപ്പെടുത്തണം. മദ്യസേവയിൽ തല്പരനായാൽ മരുന്നുകളിട്ടു വിരസമാക്കിയ മദ്യം കൊടുത്ത് മദ്യപാനത്തിൽ താല്പര്യമില്ലാതാക്കണം. ചൂതുകളിയിലും വേട്ടയിലുമുള്ള താൽപര്യം  ഇതുപോലെ നശിപ്പിക്കുക.
പിതാവിനെ ആക്രമിക്കാൻ തയ്യാറാകുന്നവനോട് അങ്ങനെയാകട്ടെ എന്നുപറഞ്ഞ് പക്ഷം ചേർന്ന് രാജാവ് ആക്രമണാതീതനാണെന്നും നമ്മുടെ ശ്രമം പരാജപ്പെട്ടാൽ നിശ്ചയമായും വധം ഉറപ്പാണെന്നും പിതൃഹത്യ ചെയ്താൽ  ലോകനിന്ദക്കു പാത്രമാകുമെന്നും  പ്രജകൾ കല്ലെറിയുമെന്നും  പറഞ്ഞ് നിരുത്സാഹപ്പെടുത്തണം. ഒരു പുത്രനേ ഉള്ളൂ എങ്കിലും അയാൾ വിരക്തനാണെങ്കിൽ  ബന്ധനസ്ഥനാക്കുക. ബഹുപുത്രന്മാരുണ്ടെങ്കിൽ വിരക്തനെ ഗർവുണ്ടാകാൻ സാധ്യതയില്ലാത്ത, ഇവനാൽ രാജ്യകാലഹമുണ്ടാകാത്തതുമായ അന്യ നാട്ടിലേക്കയക്കുക. എന്നാൽ സൽപുത്രനെ സേനാപതിയായോ  യുവരാജാവോ ആയി  വാഴിക്കാനുമാണ് കൗടല്യൻ നിർദ്ദേശിച്ചത്.
എല്ലായ്പ്പോഴും സൽപുത്രന്മാരുണ്ടാകണമെന്നില്ല. പുത്രന്മാരിൽ നല്ലതും ചീത്തയും വേർതിരിച്ചു പറയുന്നു. പുത്രന്മാർ മൂന്നുവിധമാണ്. പഠിപ്പിച്ചാൽ ധർമാർത്ഥങ്ങളെ മനസിലാക്കുകയും അനുഷ്ഠിക്കുകയും ചെയ്യുന്നവൻ ബുദ്ധിമാൻ. ധരിച്ചാലും അനുഷ്ഠിക്കാത്തവൻ ആഹാര്യബുദ്ധി. നിത്യം പ്രശ്നക്കാരനും ധർമാർത്ഥ വിരോധിയുമായവൻ ദുർബദ്ധി. ഏകപുത്രൻ ദുർബദ്ധിയാണെങ്കിൽ അവനൊരു സഹോദരനുണ്ടാകാൻ രാജാവ് ശ്രമിക്കണം. അല്ലെങ്കിൽ പുത്രിയുടെ പുത്രൻ തനിക്കു പുത്രനായിരിക്കുമെന്നു നിശ്ചയിച്ച് വിവാഹം ചെയ്തുകൊടുത്ത പുത്രിയിലുണ്ടാകുന്നവനെ സ്വന്തം പുത്രനായി കരുതി ബുദ്ധിമാനാക്കാൻ ശ്രമിക്കാം. വൃദ്ധനോ രോഗിയോ ആണ് രാജാവെങ്കിൽ മാതൃബന്ധു, സ്വകുടുംബാംഗം, ഗുണവാനായ സാമന്തൻ എന്നിവരിലാരെയെങ്കിലും കൊണ്ട് സ്വന്തം ഭാര്യയിൽ പുത്രന് ജൻമം കൊടുപ്പിക്കുക. എങ്ങനെയായാലും വിനീതനല്ലാത്ത പുത്രനെ  രാജാവാക്കരുത് എന്ന് കൗടല്യൻ പുത്രരക്ഷണത്തിൽ ഉറപ്പിച്ചു പറയുന്നുണ്ട്. ഏകപുത്രനാണെങ്കിലും ബഹുപുത്രന്മാരുണ്ടെങ്കിലും   അച്ചടക്കമില്ലാത്ത കുമാരന്മാരെ ഒരിടത്തു തടവിലിടണം. രാജാവ് അവരോട് സ്നേഹം കാട്ടണം. സ്വഭാവദൂഷ്യം ഇല്ലെങ്കിൽ മൂത്ത പുത്രനെ രാജാവാക്കണം. അത് സാധ്യമല്ലെങ്കിൽ  കൂട്ടുഭരണം ഏർപ്പാടാക്കണം. അത് കൂടുതൽ  സുരക്ഷിതമായിരിക്കുമെന്നാണ് കൗടല്യനിർദ്ദേശം.
രാജ്യഭാരം പുത്രന്മാർക്കു തന്നെ ആയിരുന്നുവെന്നും, പുത്രന്മാർ  സൽസ്വഭാവികളാകാത്ത സന്ദർഭം വരാമെന്നും അങ്ങനെയുള്ളപ്പോൾ രാജാവ് ചെയ്യേണ്ടതെന്തെന്നും പറയുന്നു.
രാജ്യഭാരം പുത്രന്മാർക്കു തന്നെ ആയിരുന്നുവെന്നും, പുത്രന്മാർ  സൽസ്വഭാവികളാകാത്ത സന്ദർഭം വരാമെന്നും അങ്ങനെയുള്ളപ്പോൾ രാജാവ് ചെയ്യേണ്ടതെന്തെന്നും പറയുന്നു. ഏകപുത്രനാണെങ്കിലും ദുർബുദ്ധിയായവനെ രാജാവാക്കരുത്. ഇത്തരം സന്ദർഭങ്ങളിൽ രാജാവ് ബദൽ സംവിധാനം ഏർപ്പാടാക്കണം. ധർമാർത്ഥ തല്പരനായ പുത്രനെ മാത്രമേ തന്റെ പിൻഗാമിയായി അവരോധിക്കാവൂ, മറിച്ചായാൽ രാജ്യം നശിക്കുമെന്ന ബോധവൽക്കരണമാണ് കൗടല്യൻ പുത്രരക്ഷണ പ്രകരണത്തിൽ സമർത്ഥിക്കുന്നത്. പുത്രഭയംകൊണ്ടു അവരെ വധിക്കണമെന്ന നിലപാടിനോട് വിയോജിക്കുന്നു കൗടല്യൻ.
പുത്രന്മാരുടെ വിരക്തി
രാജാവിന്റെ അപ്രീതി കാരണം പുത്രന്മാരിലുടലെടുക്കുന്ന വിരക്തിയും അതിനെ അവർ എങ്ങനെ സമീപിക്കണമെന്നും സംശയരഹിതമായി കൗടല്യൻ  അവരുദ്ധവൃത്തത്തിൽ വിശദമാക്കുന്നു. തനിക്കു താല്പര്യമില്ലെങ്കിലും രാജാവ് നിയമിക്കുന്ന ഉത്തരവാദിത്തം രാജപുത്രൻ ഏറ്റെടുത്തു ചെയ്യണം. ഇഷ്ടപ്രവൃത്തിയിലാണ് നിയമനമെങ്കിൽ  ഒരു മേൽനോട്ടക്കാരനെയും കൂടി നിയമിക്കാൻ  പിതാവിനോട് അഭ്യർഥിക്കണം. അവനെയും കൂട്ടി, ഇരുവരും ചേർന്ന് ഉത്സാഹത്തോടെ പ്രവർത്തിച്ചു ലാഭമുണ്ടാക്കി പിതാവിന് നൽകുക. എന്നിട്ടും അദ്ദേഹം സന്തുഷ്ടനാകാതെ മറ്റൊരു  പുത്രനെയോ മറ്റാരെയെങ്കിലുമോ കൂടുതൽ സ്നേഹിക്കുന്നതായി  കണ്ടാൽ, വനത്തിലേക്കു പോകാൻ പിതാവിനോട് അനുവാദം ചോദിക്കുക. വധഭീഷണിയോ തടവോ പ്രതീക്ഷിച്ചാൽ  ധാർമികനും സത്യവാദിയുമായ  അയൽരാജാവിനെ ശരണം പ്രാപിക്കുക. എന്നിട്ട് ധനം സമ്പാദിച്ചു വീരന്മാരുമായും വനവാസികളുമായും ചങ്ങാത്തം കൂടുകയും പിതാവിന്റെ ഉദ്യോഗസ്ഥരെ തന്റെ പക്ഷത്താക്കുകയും വേണം. രാജപുത്രൻ ഏകാകിയാണെങ്കിൽ സ്വർണ- വെള്ളി വേലകളോ കച്ചവടമോ ചെയ്തു ജിവിക്കണം. രാജപുത്രന് എങ്ങനയൊക്കെ ധനം സമ്പാദിക്കാമെന്നും ഉപദേശിക്കുന്നുണ്ട്.
നാസ്തിക സംഘത്തിന്റയോ വൈദികർക്കനുഭവിക്കേണ്ടതല്ലാത്തതോ ആയ ദേവദ്രവ്യമോ ധനാഢ്യയായ വിധവയുടെ ദ്രവ്യമോ വ്യാപാരികളെ  മയക്കി അവരുടെ ദ്രവ്യമോ അപഹരിക്കുക. അല്ലെങ്കിൽ പരഗ്രാമം കൈയേറി ധനം അപഹരിക്കാം. മാതൃബന്ധുക്കളിൽനിന്നും ഒപ്പിക്കാം. വേഷപ്രച്ഛന്നനായി കൂട്ടുകാരും മാതൃബന്ധുക്കളും ചേർന്ന് രാജാവിനെ ശാസ്ത്രങ്ങൾ കൊണ്ട് പ്രഹരിച്ചിട്ട്, ഞാൻ ഇന്ന രാജകുമാരനാണെന്നു പറഞ്ഞു രാജ്യം പിടിച്ചടക്കണം. സേവിക്കുന്നവർക്കു അധിക വേതനം വാഗ്ദാനം ചെയ്ത് അവരുടെ പിന്തുണ ഉണ്ടാക്കണം. പിതാവിന്റെ അപ്രീതിക്കു പാത്രമായ രാജപുത്രന്മാർക്കുള്ള ഉപദേശമാണ് അവരുദ്ധവൃത്ത പ്രകരണത്തിൽ കാണുന്നത്.
പിതാവിന്റെ അപ്രീതിയുണ്ടായാൽ
പിതാവിന്റെ അപ്രീതിക്ക് പാത്രമായവനാണ്  അവരുദ്ധൻ. എങ്കിലും അവർക്ക് നന്നാവാനുള്ള അവസരമൊരുക്കുന്നതിനൊപ്പം വീണ്ടും നന്നായില്ലെങ്കിൽ വധശിക്ഷക്ക് വിധിക്കണം. അവരുദ്ധൻ മുഖ്യ പുത്രനാണെങ്കിൽ അമാത്യപുത്രന്മാർ ചാരന്മാരായി ചെന്നു  രാജപുത്രനെ രാജസന്നിധിയിലേക്കു ആനയിക്കണം. അല്ലെങ്കിൽ സംപൂജ്യയായ മാതാവ് തന്നെ  പോയി അവനെ കൂട്ടണം. രാജാവിനാൽ ഉപേക്ഷിക്കപ്പെട്ട അവരുദ്ധനെ ഗൂഢപുരുഷന്മാർ വധിക്കണം. പിതാവിനാൽ ഉപേക്ഷിക്കപ്പെടാത്ത, എന്നാൽ പിതാവിനോട് സ്നേഹമില്ലാത്ത അവരുദ്ധനെ സ്ത്രീ, മദ്യം, വേട്ട ഇതിൽ ആകർഷിപ്പിച്ചു രാത്രിയിൽ പിടിച്ചുകെട്ടി കൊണ്ടുവന്നതിനുശേഷം  മരണശേഷം രാജ്യം നിനക്കുള്ളതാണെന്നു രാജാവ് അവനോട്  പറഞ്ഞതിനുശേഷം ഏകാന്ത തടവിലാക്കുക. ബഹുപുത്രന്മാരുണ്ടെങ്കിൽ അവരിൽ ധർമഹീനനെ  തീക്ഷ്ണന്മാരെക്കൊണ്ട് കൊല്ലുന്നതാണ് ശാസ്ത്രനിശ്ചയം എന്നും കൗടല്യൻ ഈ പ്രകാരണത്തിൽ പറഞ്ഞുറപ്പിക്കുന്നു.
പുത്രന്മാരിൽനിന്ന് രാജാവ് സ്വരക്ഷ എങ്ങനെ ഉറപ്പാക്കണമെന്നും സുശീലന്മാരായവരെ ഭരണത്തിലുൾപ്പെടുത്തണമെന്നും അപ്രീതിക്കു വിധേയരാകുന്നവരിൽ തന്നെ നന്നാകാൻ സാധ്യതയുള്ളവരെ സംരക്ഷിക്കുകയും മറ്റുള്ളവരെ നിർദാക്ഷിണ്യം വധിക്കുന്നതിന് ശാസ്ത്രാനുമതി ഉണ്ടെന്നുമാണ് കൗടല്യൻ സ്ഥാപിക്കുന്നത്.",left
"?;       നിർണായക നീക്കത്തിന് പിവി അൻവർ, ഇന്ന് എംഎൽഎ സ്ഥാനം രാജി വച്ചേക്കും, രാജിക്കത്ത് സ്പീക്കർക്ക് നൽകുമെന്ന് അഭ്യൂഹം -                    - മലപ്പുറം :സിപിഎമ്മിനോടും മുഖ്യമന്ത്രി പിണറായി വിജയനോടും നേരിട്ട് പോരിനിറങ്ങിയ പി വി അൻവർ ഇന്ന് എംഎൽഎ സ്ഥാനം രാജി വെക്കുമെന്ന് സൂചന. രാവിലെ 9 മണിക്ക് അൻവർ സ്പീക്കറെ കാണുമെന്ന് അറിയിച്ചിട്ടുണ്ട്. രാജിക്കത്ത് സ്പീക്കർക്ക് നൽകുമെന്നാണ് അഭ്യൂഹം. അതിന് ശേഷം നിർണ്ണായക തീരുമാനം അറിയിക്കാൻ 9.30 ന് വാർത്താ സമ്മേളനവും വിളിച്ചു. തൃണമൂൽ കോൺഗ്രസ് പ്രവേശനത്തിന്റെ സാഹചര്യത്തിൽ അയോഗ്യത മറികടക്കാനാണ് രാജിയെന്നാണ് സൂചന.

കഴിഞ്ഞ ദിവസമാണ് അൻവർ തൃണമൂൽ കോൺഗ്രസിൽ ചേർന്നത്. സ്വതന്ത്ര എംഎൽഎ ആയ അൻവർ മറ്റൊരു പാർട്ടിയിൽ ചേർന്നാൽ അയോഗ്യനാകും.അത് മറികടക്കാനും നിലമ്പൂരിൽ വീണ്ടും മത്സരിച്ച് ശക്തി തെളിയിക്കാനുമാണ് അൻവറിന്റെ നീക്കമെന്നാണ് വിവരം. അൻവറിനെ മുന്നണിയിൽ ഉൾപ്പെടുത്തുന്നതിൽ യുഡിഎഫ് തീരുമാനം എടുത്തിരുന്നില്ല. അൻവർ വീണ്ടും മത്സരിച്ചാൽ അത് യുഡിഎഫിന് മേൽ സമ്മർദം കൂട്ടും. തൃണമൂലിൽ ചേരാൻ എംഎൽഎ സ്ഥാനം തടസമാണ്. ഈ സാഹചര്യത്തിൽ അയോഗ്യത മറി കടക്കാനാണ് എംഎൽഎ സ്ഥാനം രാജിവയ്ക്കുന്നതിനെക്കുറിച്ച് അന്‍വര്‍ ഒപ്പമുള്ളവരോട് ആലോചിച്ചത്.

നിർണായക പ്രഖ്യാപനത്തിനൊരുങ്ങി പി വി അൻവർ; തൃണമൂലില്‍ ചേരാന്‍ സ്വതന്ത്ര എംഎൽഎ സ്ഥാനം തടസം, രാജിക്ക് സാധ്യത",right
"പെരിയാറിൽ മുക്കിയത് തെളിവുകൾ; ആഭ്യന്തരവകുപ്പ് പരാജയം – അഡ്വക്കേറ്റ്പി. റഹിം എഴുതുന്നു ആറു വയസുകാരിയെ പീഡിപ്പിച്ചു കൊന്നതിന് സാക്ഷ്യം വഹിച്ചു മരവിച്ചു നിന്ന വണ്ടിപ്പെരിയാർ ഗ്രാമം തേങ്ങുകയാണ് ഇപ്പോൾ. മനസാക്ഷിയുടെ നിലവിളികൾ മുഴങ്ങുന്ന വണ്ടിപ്പെരിയാർ ഗ്രാമം പോലീസിന്‍റെ ബോധപൂർവമായ അനാസ്ഥയുടെയും വീഴ്ചകളുടെയും കുറ്റവാളികൾ രക്ഷപ്പെടണം എന്ന മുൻവിധിയുടെയും പുതിയ അധ്യായമാണ് നിയമ ലോകത്തിനു മുന്നിൽ അവതരിപ്പിച്ചിരിക്കുന്നത്. സർക്കാരിന്‍റെ രാഷ്ട്രീയ താൽപര്യത്തിൽ കുറ്റവാളികൾ രക്ഷപ്പെടുന്ന രീതിയിലുള്ള അന്വേഷണം നടത്തുന്ന ഒരു പോലീസ് സംവിധാനമാണ്, കുറ്റാന്വേഷണ സംവിധാനമാണ് സ്ഥാനത്ത് ഇപ്പോൾ വാഴുന്നത്.

പ്രതിക്കുവേണ്ടി പ്രോസിക്യൂഷൻ തന്നെ വാദിക്കുന്ന ഒരു കേസിന് ഇന്നലെ തലസ്ഥാനം നഗരിയിലെ ഒരു മജിസ്ട്രേറ്റ് കോടതിയും സാക്ഷ്യം വഹിച്ചു. ഗവർണർക്കെതിരെ നടന്ന അക്രമത്തിലെ പ്രതികളുടെ ജാമ്യാപേക്ഷ സംബന്ധിച്ച വാദത്തിൽ ആയിരുന്നു നിയമാധിഷ്ഠിതമായ ഉത്തരവാദിത്വം മറന്നുകൊണ്ട് പോലീസും പ്രോസിക്യൂഷനും അവരുടെ കേസിനെതിരെ തന്നെയുള്ള വാദങ്ങൾ ഉന്നയിച്ചു പ്രതികൾക്ക് ജാമ്യം ലഭ്യമാക്കാൻ ശ്രമിച്ചത്. വണ്ടിപ്പെരിയാറിൽ മാനഭംഗത്തിന് ഇരയായി കൊല്ലപ്പെട്ട പെൺകുട്ടിയുടെ ഘാതകന് പൂർണ്ണ പരിരക്ഷ നൽകുന്ന രീതിയിലായിരുന്നു അന്വേഷണം നടന്നത് എന്ന് കോടതി അക്കമിട്ട് നിരത്തിയ അന്വേഷണത്തിലെ വീഴ്ചകളിൽ നിന്ന് മനസിലാക്കാൻ കഴിയും. അന്വേഷണത്തിൽ ഉണ്ടായ വീഴ്ച അറിയാതെ വന്നതല്ല. ബോധപൂർവം ആ വീഴ്ച ഉണ്ടാക്കിയതാണ്. പ്രതി രക്ഷപ്പെടണം എന്ന ഉദ്ദേശം അന്വേഷണത്തിൽ ഉടനീളം ഉണ്ടായി എന്ന് വ്യക്തമാകുന്ന രീതിയിലാണ് ഈ വീഴ്ചകളെ കോടതി വിലയിരുത്തിയത്. പ്രതിയെ വെറുതെ വിട്ടെങ്കിലും നമ്മുടെ ജുഡീഷ്യൽ സംവിധാനത്തിന്‍റെ തിളങ്ങുന്ന മുഖമാണ് വിധിയിലൂടെ നിയമ ലോകം ദർശിക്കുന്നത്.

പ്രതിക്കെതിരെ സാഹചര്യ തെളിവുകളും സംശയിക്കുന്ന വിവരങ്ങളും മാത്രമാണ് അന്വേഷണ സമയത്ത് പോലീസിന്‍റെ പക്കൽ ഉണ്ടായിരുന്നത്. ആ തെളിവുകൾക്ക് ശാസ്ത്രീയ തെളിവുകൾ ശേഖരിച്ച് ബലമേകാൻ അന്വേഷകർക്ക് കഴിയാതെ പോയത് എന്തുകൊണ്ടാണ് എന്ന സംശയം പ്രതിക്ക് രക്ഷ കിട്ടണം എന്ന മുൻവിധിയോടെ ആയിരുന്നുവോ എന്നതാണ് മുഖ്യ ചോദ്യം. കേസുകൾ അന്വേഷിച്ച് തഴക്കമുള്ള അന്വേഷണ ഉദ്യോഗസ്ഥരാണ് കേരള പോലീസിന്‍റെ കുറ്റാന്വേഷണ വിദഗ്ധർ. ഇവിടെ സാഹചര്യ തെളിവുകൾ ഉണ്ടായിട്ടും അതിന് ഉപോൽബലകമായ  ശാസ്ത്രീയ തെളിവുകൾ ശേഖരിക്കുന്നതിൽ നിന്ന് അന്വേഷണ ഉദ്യോഗസ്ഥനെ തടഞ്ഞത് ആരാണ്? അന്വേഷണ ഉദ്യോഗസ്ഥൻ ശാസ്ത്രീയമായ തെളിവുകൾ ശേഖരിക്കുന്നതിൽ നിന്ന് പിൻവാങ്ങി നിന്നത് ആരുടെയൊക്കെ നിർദ്ദേശം അനുസരിച്ചാണ്? ഇക്കാര്യത്തിൽ ഒരു ഗൂഢാലോചന നടന്നിട്ടുണ്ടോ? ആരുടെ താൽപര്യ സംരക്ഷണമാണ് ശാസ്ത്രീയ തെളിവുകൾ ശേഖരിക്കാത്തതിലൂടെ നടന്നത് തുടങ്ങിയ കാര്യങ്ങളൊക്കെ വിശദമായ ഒരു അന്വേഷണത്തിലൂടെ മാത്രമേ പുറത്തുകൊണ്ടുവരാൻ കഴിയൂ.

സാഹചര്യ തെളിവുകൾ പോലും ഇല്ലാത്ത നിരവധി കേസുകൾ ശാസ്ത്രീയ തെളിവുകളിലൂടെ തെളിയിച്ച് പ്രതികൾക്ക് ശിക്ഷ വാങ്ങി കൊടുത്തിട്ടുള്ള പോലീസ് ആണ് കേരളത്തിലെ പോലീസ്. കുറ്റന്വേഷണത്തിലെ പ്രാഥമിക പാഠമാണ് സാഹചര്യ തെളിവുകളും ശാസ്ത്രീയ തെളിവുകളും. അത് മറന്നുള്ള ഒരു കുറ്റാന്വേഷണത്തിന് എന്തുകൊണ്ട് പോലീസ് തയാറായി? ആരൊക്കെയാണ് ഇതിന് പിന്നിൽ പ്രവർത്തിച്ചത് തുടങ്ങിയ ചോദ്യങ്ങൾക്ക് ഉത്തരം കണ്ടെത്തേണ്ടത് നിയമസംവിധാനത്തിന്‍റെ തന്നെ നിലനിൽപ്പിന് അത്യന്താപേക്ഷിതമാണ്. വീഴ്ചകളിൽ നിന്ന് മാറിനിൽക്കാൻ പ്രോസിക്യൂഷനും കഴിയില്ല.കുട്ടിയുടെ മരണം കൊലപാതകമാണെന്ന് കോടതി കണ്ടെത്തി. പീഡനം നടന്നിട്ടുണ്ടെന്നും കോടതി കണ്ടെത്തി. എന്നാൽ പ്രതിക്കെതിരെ ചുമത്തിയ ഈ കുറ്റങ്ങൾ പ്രോസിക്യൂഷന് തെളിയിക്കാൻ കഴിഞ്ഞില്ല എന്നും കോടതി കണ്ടെത്തി. കോടതിയുടെ കണ്ടെത്തലുകൾ മൊത്തത്തിൽ പരിശോധിച്ചാൽ വിധി ന്യായയുക്തമാണ് എന്ന് കാര്യത്തിൽ യാതൊരു സംശയവും ഉണ്ടാകുന്നില്ല. തെളിവില്ലെങ്കിൽ കോടതിക്ക് വെറുതെ വിടാനേ കഴിയൂ. ഇതാണ് വണ്ടിപ്പെരിയാർ കേസിലും സംഭവിച്ചത്.

കൃത്യം നടന്നതിന്‍റെ അടുത്ത ദിവസം ഉച്ചയ്ക്ക് മാത്രമാണ് അന്വേഷണ ഉദ്യോഗസ്ഥൻ സ്ഥലം പരിശോധിക്കാൻ വണ്ടിപ്പെരിയാറിൽ പോയത്. തെളിവുകൾ ശേഖരിക്കുന്നതിനുള്ള ഏറ്റവും വലിയ വീഴ്ചയാണ് സംഭവിച്ചത്. പെൺകുട്ടിയെ തൂങ്ങിമരിച്ച നിലയിൽ കണ്ടെത്തിയ സാഹചര്യത്തിൽ സ്ഥലത്ത് നിന്ന് രക്തം മലം മൂത്രം എന്നിവ കണ്ടെത്തേണ്ടത് ആണെങ്കിലും അതേക്കുറിച്ച് യാതൊരു അന്വേഷണവും പോലീസ് നടത്തിയില്ല. സംഭവം നടന്ന മുറിയിൽ ഉണ്ടായിരുന്ന കിടക്കവിരി, ടവ്വൽ, കത്തി എന്നിവമുദ്ര വെക്കാതെയാണ് കസ്റ്റഡിയിൽ എടുത്തത് എന്നതിൽ നിന്നുതന്നെ പ്രാരംഭ ഘട്ടത്തിൽ തന്നെ അന്വേഷണത്തിന് പാളിച്ച ഉണ്ടായി എന്ന് ഉറപ്പിച്ചു പറയാൻ കഴിയുന്നത്. അലമാരയും പരിസരവും വസ്ത്രങ്ങളും അവിടെ നിന്നുള്ള വിരലടയാള ലഭ്യതയും പരിശോധിക്കാൻ പോലീസ് മെനക്കെട്ടില്ല. സ്ഥലത്ത് വിരലടയാള വിദഗ്ധരുടെ പരിശോധന നടത്താൻ പോലും പോലീസ് മെനക്കെട്ടില്ല എന്നതിൽ നിന്ന് എത്ര ലാഘവത്തോടെയാണ് കേസ് അന്വേഷിച്ചത് എന്ന് മനസിലാക്കാൻ കഴിയും. സാക്ഷി മൊഴികൾ സാധൂകരിക്കുന്ന തെളിവുകൾ ശേഖരിച്ചില്ല എന്ന് മാത്രമല്ല പ്രതിയുടെ കുറ്റസമ്മതം തല്ലിയും ഭീഷണിപ്പെടുത്തിയും സഹോദരിയെ കേസിൽ പെടുത്തുമെന്ന് ഭീഷണിപ്പെടുത്തിയും ആണെന്ന പ്രതിഭാഗത്തിന്‍റെ ആരോപണം നിഷേധിക്കാൻ പോലും കഴിഞ്ഞില്ല എന്നത് വളരെ ദയനീയമാണ്.

തെളിവെടുപ്പിനിടെ പ്രതി കാണിച്ചുകൊടുത്ത തെളിവുകൾ മുൻകൂട്ടി നൽകിയ മൊഴിയിലുള്ളവ മാത്രമായിരുന്നു. വേറെ തെളിവുകൾ ഒന്നും ശേഖരിക്കാൻ പോലീസ് മെനക്കെട്ടില്ല. എന്തിന്, സ്ഥലത്ത് വിരലടയാള വിദഗ്ധരുടെ പരിശോധന നടത്താൻ പോലും ഒരു നടപടിയും പോലീസ് എടുത്തില്ല. കുറ്റകൃത്യം നടന്ന മുൻവശത്തും പിൻവശത്തും വാതിലുകൾ ഉള്ളതാണ്. നടത്തിയ ശേഷം പ്രതി പിൻവശത്തെ വാതിലിലൂടെ പുറത്തിറങ്ങാനുള്ള സാധ്യത പോലും പോലീസ് പരിശോധിച്ചില്ല എന്നതിൽ നിന്ന് തന്നെ പോലീസിന്‍റെ അലസ മനോഭാവം കേസന്വേഷണത്തിൽ ഉടനീളം ഉണ്ടായിരുന്നു എന്ന് വ്യക്തമാക്കുന്നതാണ്. ആറു വയസുള്ള ഒരു പെൺകുട്ടി മാനഭംഗത്തിന് ഇരയായി കൊല്ലപ്പെട്ടിട്ട് പ്രതിക്ക് ശിക്ഷ വാങ്ങിക്കൊടുക്കുന്ന രീതിയിലുള്ള ഒരു അന്വേഷണം പോലും നടത്താൻ പോലീസിന് കഴിയാതെ പോയത് ആഭ്യന്തരവകുപ്പിന്‍റെ മൊത്തത്തിലുള്ള ഒരു പരാജയമാണ്. നിർഭയമായി കുറ്റകൃത്യങ്ങൾ നടത്തിക്കൊള്ളൂ, നിങ്ങൾ രക്ഷപ്പെടും എന്ന ഒരു സന്ദേശമാണ് ഇതിലൂടെ നല്‍കുന്നത്.

അതീവ ഗുരുതരമായ ഒരു കുറ്റകൃത്യത്തിലെ പ്രതി ശരിയായ രീതിയിൽ അന്വേഷണം നടക്കാത്തതുകൊണ്ട് മാത്രം രക്ഷപ്പെട്ടു പോകുന്ന ഒരു പ്രതിഭാസമാണ് സംസ്ഥാനത്ത് ഈ കേസ് സൃഷ്ടിച്ചിരിക്കുന്നത്. നിയമസഭാ കയാങ്കളി കേസിലും പ്രതികൾക്ക് അനുകൂലമായി വാദിക്കാൻ തയാറാകാത്ത പ്രോസിക്യൂട്ടറെ സ്ഥലം മാറ്റിയ ചരിത്രം ഉള്ള സംസ്ഥാനമാണ് നമ്മുടേത്. അതുകൊണ്ടുതന്നെ നീതിന്യായ പ്രക്രിയയെ ദുർബലപ്പെടുത്താൻ ഉള്ള ശ്രമങ്ങൾ സംസ്ഥാനത്ത് ആസൂത്രിതമായി നടക്കുന്നുണ്ടോ എന്ന് സംശയിക്കേണ്ടിയിരിക്കുന്നു. പെരിയാറിന്‍റെ കരയിൽ വണ്ടിപ്പെരിയാറിൽ തൊഴിലാളികൾക്ക് വേണ്ടി ഞാൻ പലതവണ ശബ്ദം ഉയർത്തുകയും പ്രസംഗിക്കുകയും ചെയ്തിട്ടുണ്ട്. ശാന്ത സുന്ദരമായ വണ്ടിപ്പെരിയാറിന്‍റെ ആത്മാവിന് മറക്കാനും പൊറുക്കാനും കഴിയുമോ പെരിയാറിൽ മുക്കി കളഞ്ഞ തെളിവുകളെ. നമുക്ക് കേഴാം. നീതിക്കായി കേഴാം.

-അഡ്വ. പി. റഹിം-",right
"മതാതീത ആഘോഷഭാവനകളെ പോലും ഭയപ്പെടുന്ന ഹിന്ദുത്വവാദികൾ ക്രിസ്തുമസ് ആഘോഷങ്ങൾക്കുനേരെ രാജ്യമെമ്പാടും സംഘപരിവാർ നടത്തിക്കൊണ്ടിരിക്കുന്ന ആക്രമണങ്ങൾ കേരളത്തിലും വ്യാപിപ്പിക്കാനുള്ള ആസൂത്രിതമായ നീക്കങ്ങളാണ് നടന്നുകൊണ്ടിരിക്കുന്നത്. അതിന്റെ സൂചനയാണ് ആലപ്പുഴയിലും പാലക്കാടുമെല്ലാം കഴിഞ്ഞദിവസങ്ങളിൽ നടന്ന സംഭവങ്ങൾ.
മനുഷ്യരുടെ മതാതീമായ ആഘോഷഭാവനകളെപോലും ഭയപ്പെടുകയാണ് സംഘപരിവാർ സംഘങ്ങൾ. അതുകൊണ്ടാണവർ ക്രിസ്തുമസ് ആഘോഷങ്ങളുടെ ഭാഗമായ പുൽക്കൂടും കരോളുമെല്ലാം തകർക്കാനുള്ള ആക്രമണങ്ങളുമായി രംഗത്തിറങ്ങിയിരിക്കുന്നത്.  അസഹിഷ്ണുതയുടെയും അപരമതവിദ്വേഷത്തിന്റെയും രാഷ്ട്രീയ സംസ്‌കാരത്തെ പ്രതിരോധിക്കുന്ന കേരളീയ സമൂഹമനസ്സുകളിലേക്ക് അക്രമോത്സുകതയുടെ സംസ്‌കാരത്തെ പടർത്താനുള്ള നീക്കമാണ് സംഘപരിവാർ ഇത്തരം ഹീനകൃത്യങ്ങളിലൂടെ ചെയ്തുകൊണ്ടിരിക്കുന്നത്.
ക്രിസ്തുമസും പെരുന്നാളും പ്രണയദിനവുമെല്ലാം ദേശീയ സംസ്‌കാരത്തിന് യോജിച്ച ആഘോഷങ്ങളല്ലെന്നും അവയെല്ലാം പാശ്ചാത്യമാണെന്നും ആക്ഷേപിച്ചാണ് സംഘപരിവാർ സംഘടനകൾ അക്രമണങ്ങൾ അഴിച്ചുവിടുന്നത്.
കഴിഞ്ഞ കുറേക്കാലമായി ക്രിസ്തുമസ് ആഘോഷങ്ങൾക്ക് വിലക്കേർപ്പെടുത്തിക്കൊണ്ട് രാജ്യവ്യാപകമായി സംഘപരിവാർ സംഘടനകൾ അഴിഞ്ഞാടുന്നതാണ് നാം കണ്ടുകൊണ്ടിരിക്കുന്നത്. ബി.ജെ.പി ഭരിക്കുന്ന സംസ്ഥാനങ്ങളിൽ പോലീസിന്റെ കൂടി സഹായത്തോടെയാണ് ക്രിസ്തുമസ് ആഘോഷങ്ങളെ മതപരിവർത്തനത്തിനുള്ള നീക്കമായി ആരോപിച്ച് സംഘപരിവാർ സംഘടനകൾ തടയുന്നത്.
കഴിഞ്ഞദിവസം ആലപ്പുഴയിലെ മുതുകുളത്ത് ക്രിസ്തുമസ് സന്ദേശം നൽകാനെത്തിയ സംഘത്തെ ആർ.എസ്.എസ് നേതാവിന്റെ നേതൃത്വത്തിൽ വിരട്ടിയോടിക്കുകയായിരുന്നു. ഹരിപ്പാട് മുതുകുളം വെട്ടത്ത്മുക്ക് ജംഗ്ഷനിലാണ് കഴിഞ്ഞ വെള്ളിയാഴ്ച ഈ സംഭവമുണ്ടായത്. ആർ.എസ്.എസ് കാർത്തികപള്ളി താലൂക്ക് കാര്യവാഹക് രതീഷ്‌കുമാറിന്റെ നേതൃത്വത്തിലാണ് ക്രിസ്തുമസ് സന്ദേശം നൽകിയ സംഘത്തെ ഭീഷണിപ്പെടുത്തി ഓടിച്ചത്. അവരുടെ മൈക്ക് പിടിച്ചെടുക്കുകയും അക്രമണ ഭീഷണി മുഴക്കി ഓടിക്കുകയുമായിരുന്നു.
ഇതേ ദിവസം തന്നെയാണ് പാലക്കാട് ജില്ലയിലെ നല്ലേപ്പിള്ളി സ്‌കൂളിലും ക്രിസ്തുമസ് ആഘോഷങ്ങൾക്കുനേരെ ആക്രമണമുണ്ടായത്. ക്രിസ്തുമസ് ആഘോഷത്തിന്റെ ഭാഗമായി കരോൾ ഗാനങ്ങൾ ആലപിച്ച് കേക്ക് മുറിക്കാൻ ഒരുങ്ങുമ്പോഴാണ് മൂന്ന് പേർ അടങ്ങുന്ന ആർ.എസ്.എസ് അക്രമിസംഘം അസഭ്യവർഷവുമായി സ്‌കൂളിലേക്ക് ഇരച്ചുകയറിയത്. ക്രിസ്തുമസ് ആഘോഷിക്കുവാനും കേക്ക് മുറിക്കുവാനും ആരാണ് സ്‌കൂളിന് അനുവാദം നൽകിയത്? ആഘോഷം നടത്താൻ സർക്കുലറുണ്ടോ എന്നെല്ലാം ആക്രോശിക്കുകയായിരുന്നു സംഘം. വി.എച്ച്.പി ജില്ലാ വൈസ്പ്രസിഡണ്ട് വടക്കുംതറ അനിൽകുമാറിന്റെ നേതൃത്വത്തിലായിരുന്നു നല്ലേപ്പിള്ളി ഗവൺമെന്റ് യു.പി സ്‌കൂളിലെ കുട്ടികളുടെ ക്രിസ്തുമസ് ആഘോഷങ്ങൾക്കുനേരെ ആക്രമണമുണ്ടായത്.
നല്ലേപ്പിള്ളി സ്‌കൂളിലെ ക്രിസ്തുമസ് ആഘോഷം സംഘപരിവാർ തടഞ്ഞതിനുപിന്നാലെ കഴിഞ്ഞ തിങ്കളാഴ്ച ചിറ്റൂരിലെ തത്തമംഗലം ജി.വി.യു.പി സ്‌കൂളിൽ കുട്ടികളൊരുക്കിയ പുൽക്കൂടും തകർത്തു. കഴിഞ്ഞ വെള്ളിയാഴ്ചയായിരുന്നു സ്‌കൂൾ കോമ്പൗണ്ടിൽ കുട്ടികൾ പുൽക്കൂട് ഒരുക്കി ക്രിസ്തുമസ് ആഘോഷിച്ചത്.
അക്രമികൾക്കെതിരെ പോലീസ് കേസെടുക്കുകയും മതനിരപേക്ഷ ജനാധിപത്യശക്തികളുടെ നേതൃത്വത്തിൽ സാമൂഹ്യജാഗ്രത ഉയർത്തിക്കൊണ്ടുവരികയും ചെയ്തിട്ടുണ്ട്. കേരളം പോലെയുള്ള ഒരു സമൂഹവും സർക്കാരും സംഘപരിവാറിന്റെ ന്യൂനപക്ഷവിരുദ്ധമായ ഇത്തരം വർഗീയ ആക്രമണങ്ങളെ ശക്തമായി തന്നെ പ്രതിരോധിക്കുമെന്ന കാര്യത്തിൽ സംശയമില്ല. യോഗി ആദിത്യനാഥിന്റെ നാട്ടിൽ നടക്കുന്ന ന്യൂനപക്ഷങ്ങൾക്കുനേരെയുള്ള അഴിഞ്ഞാട്ടങ്ങൾ കേരളത്തിലും നടത്താമെന്ന് ഹിന്ദുത്വവാദികൾ കരുതേണ്ട. ശക്തമായ മതനിരപേക്ഷ ജനാധിപത്യ പ്രതിരോധം ഹിന്ദുത്വവാദികളുടെ അസഹിഷ്ണുതക്കും അക്രമോത്സുകതക്കുമെതിരെ ഉയർത്തിക്കൊണ്ടുവരാൻ ജനാധിപത്യവാദികളാകെ ബാധ്യസ്ഥരാണ്.
2014-നു ശേഷം ക്രൈസ്തവർക്കുനേരെയുള്ള ആക്രമണങ്ങൾ വർഷംതോറും കൂടിവരുന്നതായിട്ടാണ് പല ഏജൻസികളുടെയും റിപ്പോർട്ടുകൾ കാണിക്കുന്നത്. യുണൈറ്റഡ് ക്രിസ്ത്യൻഫോറം ഹെൽപ്പ്‌ലൈൻ റിപ്പോർട്ടനുസരിച്ച് 2024 നവംബർ വരെ ക്രൈസ്തവ ന്യൂനപക്ഷങ്ങൾക്കെതിരെ 745 ആക്രമണങ്ങളാണ് രാജ്യത്ത് റിപ്പോർട്ട് ചെയ്യപ്പെട്ടത്. 2014-ൽ ഇത് 127 ആയിരുന്നു. 2019 ആകുമ്പോഴേക്കും ആക്രമണങ്ങൾ 328 ആയി വർദ്ധിച്ചു. 2021-ൽ ആക്രമണങ്ങൾ 505 ആയി. 2021-ൽ 601 ഉം, 2023-ൽ 734 ഉം എന്ന തോതിൽ ആക്രമണങ്ങൾ യൂ.സി.എഫ് ഹെൽപ്പ്‌ലൈൻ റിപ്പോർട്ട് ചെയ്തതായി ആ സംഘടനയുടെ വക്താവ് പറയുന്നു. പല സംസ്ഥാനങ്ങളിലും ക്രൈസ്തവർക്കുനേരെ ആക്രമണം നടക്കുമ്പോൾ പോലീസ് നിയമലംഘകരുടെ പക്ഷത്താണെന്നാണ് യു.സി.എഫ് റിപ്പോർട്ട് വിശദീകരിക്കുന്നത്. മണിപ്പൂരിൽ കുക്കി വംശജരായ ക്രൈസ്തവർക്കുനേരെ നടക്കുന്ന കണക്ക് യു.സി.എഫ് റിപ്പോർട്ടിൽ ഉൾപ്പെടുത്തിയിട്ടില്ല.
2014-നുശേഷം ദേശീയാധികാരം കയ്യടക്കിയ സംഘപരിവാർ സംഘടനകൾ രാജ്യവ്യാപകമായി ക്രിസ്തുമസ് ആഘോഷങ്ങൾക്ക് വിലക്കേർപ്പെടുത്തി അഴിഞ്ഞാടുന്നതാണ് കണ്ടത്. മധ്യപ്രദേശിലെ സത്‌നക്കടുത്ത് ക്രിസ്തുമസ് ആഘോഷിച്ച വിദ്യാർത്ഥികളെയും വൈദികരെയും സംഘപരിവാർ സംഘം ആക്രമിച്ചത് രാജ്യം വിവാദപരമായി ചർച്ചചെയ്യപ്പെട്ടതാണ്. നമ്മുടെ തൊട്ടടുത്ത സംസ്ഥാനമായ കർണാടകയിലും സുവിശേഷകർക്കും മിഷിനറി പ്രവർത്തകർക്കുംനേരെ നിരന്തരമായ ആക്രമണങ്ങളാണുണ്ടായത്. മധ്യപ്രദേശിലും യു.പിയിലുമെല്ലാം ക്രിസ്തുമസ് കരോൾ ആഘോഷങ്ങൾ മതംമാറ്റത്തിനുവേണ്ടിയാണെന്നാരോപിച്ചുകൊണ്ടാണ് കരോൾ സംഘങ്ങെള ആക്രമിക്കുന്നതും അവരുടെ വാഹനങ്ങൾ കത്തിക്കുന്നതും.
സത്‌നയിൽ സംഘർഷസ്ഥലത്തെത്തിയ പോലീസ് ചെയ്തത് ആക്രമണകാരികളായ ആർ.എസ്.എസുകാരെ പിടികൂടുന്നതിനുപകരം കരോൾ സംഘത്തിൽപ്പെട്ടവരെ അറസ്റ്റുചെയ്യുകയാണ് ചെയ്തത്. സത്‌ന സെന്റ് എഫ്രംസ് കോളേജിലെ വിദ്യാർത്ഥികളെയും അധ്യാപകരെയുമാണ് പോലീസ് അറസ്റ്റുചെയ്തത്. അത് അനേ്വഷിക്കാൻ ചെന്ന വൈദികസംഘത്തെയും പോലീസ് കസ്റ്റഡിയിലെടുക്കുകയാണുണ്ടായത്. മതപരിവർത്തനമാരോപിച്ചാണ് സംഘപരിവാർ സംഘടനകളോട് ചേർന്ന് പോലീസും ക്രിസ്ത്യൻ മതവിശ്വാസികൾക്കുനേരെ ഭീകരത സൃഷ്ടിക്കുന്നത്. സത്‌ന സംഭവം റിപ്പോർട്ടുചെയ്ത ദേശീയ മാധ്യമങ്ങൾ തന്നെ ചൂണ്ടിക്കാട്ടിയിട്ടുള്ളത് കഴിഞ്ഞ 30 വർഷമായി കരോൾ ആഘോഷങ്ങൾ നടക്കുന്ന പ്രദേശമാണിതെന്നാണ്.
ഹിന്ദുത്വരാഷ്ട്രീയത്തിന്റെ പരീക്ഷണശാലയായ ഉത്തർപ്രദേശിലെ സ്‌കൂളുകളിൽ ക്രിസ്തുമസ് ആഘോഷിക്കുന്നതിന് ഹിന്ദുജാഗരൺമഞ്ച് എന്ന സംഘടന വിലക്ക് ഏർപ്പെടുത്തുകയായിരുന്നു. ക്രിസ്തുമസ് ആഘോഷങ്ങളെല്ലാം മതപരിവർത്തന നീക്കങ്ങളാണെന്ന് ആരോപിച്ച് ആ സംസ്ഥാനത്ത് നിലനിൽക്കുന്ന മതപരിവർത്ത നിരോധനനിയമത്തിന്റെ ബലത്തിലാണ് പോലീസ് സഹായത്തോടുകൂടി സംഘപരിവാർ ഭീകരർ ക്രിസ്തുമസ് ആഘോഷങ്ങൾക്കുനേരെ ആക്രമണങ്ങൾ അഴിച്ചുവിടുന്നത്. ക്രിസ്ത്യൻ സ്ഥാപനങ്ങൾക്ക് വേണമെങ്കിൽ സ്വന്തം ഉത്തരവാദിത്വത്തിൽ ആഘോഷങ്ങൾ നടത്താമെന്നും എന്നാൽ അതുമൂലം ഉണ്ടാകുന്ന എല്ലാ പ്രശ്‌നങ്ങൾക്കും പ്രത്യാഘാതങ്ങൾക്കും വിദ്യാലയങ്ങൾതന്നെയായിരിക്കും ഉത്തരവാദികൾ എന്നുമാണ് ഹിന്ദുജാഗരൺമഞ്ച് നേതാക്കൾ ഭീഷണിമുഴക്കിക്കൊണ്ടിരിക്കുന്നത്.
യു.പിയിലെ ഹിന്ദുജാഗരൺമഞ്ചിന്റെ നേതാവ് സോനുസവിത പറയുന്നത്; മിഷണറി സ്‌കൂളുകളിലായാലും മറ്റ് സ്‌കൂളുകളിലായാലും പഠിക്കുന്ന വിദ്യാർത്ഥികളിൽ അധികവും ഹിന്ദുമതവിശ്വാസികളാണ്. സ്‌കൂളുകളുടെ വരുമാനത്തിലധികവും ഹിന്ദുമതവിശ്വാസികൾ നൽകുന്ന ഫീസാണ്. സ്‌കൂളുകളിലെ ക്രിസ്തുമസ് ആഘോഷം മതപരിവർത്തനത്തിനുള്ള നീക്കമാണന്നാണ്. ഈ രീതിയിലാണ് മതാതീതമായി എല്ലാവരും ലോകമെമ്പാടും ആഘോഷിക്കുന്ന ക്രിസ്തുമസിനെ സംഘപരിവാർ വർഗീയവാദികൾ കാണുന്നത്. ക്രിസ്തുമസിനെതിരായിട്ടു മാത്രമല്ല പുതുവത്സരാഘോഷങ്ങൾക്കുനേരെയും സംഘപരിവാർ രംഗത്തുണ്ട്. രാജസ്ഥാനിലെ പ്രതാപ്ഗഡ് ജില്ലയിൽ 2018 ഡിസംബറിൽ ക്രിസ്തുമസ് ആഘോഷം സംഘടിപ്പിച്ചവരെയും അതിൽ പങ്കെടുത്തവരെയും വി.എച്ച്.പിയുടെയും ബജ്‌റംഗ്ദളിന്റെയും പ്രവർത്തകർ ആക്രമിക്കുകയുണ്ടായി.
യു.പിയിൽ ഹിന്ദുജാഗരൺമഞ്ച് ക്രിസ്തുമസ് ആഘോഷങ്ങൾക്ക് വിലക്കേർപ്പെടുത്തിയതിന് പിന്നാലെ പുതുവത്സരാഘോഷങ്ങൾ പാടില്ലെന്ന പ്രസ്താവന ഹിന്ദുത്വസംഘടനകൾ നടത്തിയത്. പുതുവത്സരാഘോഷങ്ങൾ ഹിന്ദു സംസ്‌കാരത്തിന് ചേർന്നതല്ലെന്നാണ് സംഘപരിവാറിന്റെ വാദം. ഹൈദരാബാദിലെ ഹിന്ദുധർമ്മപരിഷ്‌കരണ ട്രസ്റ്റ് ക്ഷേത്രങങ്ങളിലോ ക്ഷേത്രപരിസരങ്ങളിലോ പുതുവത്സരാഘോഷങ്ങൾ സംഘടിപ്പിക്കരുതെന്ന നിർദ്ദേശങ്ങൾ വരെ നൽകുന്ന അവസ്ഥയുണ്ടായി. ലോകമെമ്പാടും ക്രിസ്തുമസ് മതവംശദേശഭാഷാ വ്യത്യാസമില്ലാതെ ആഘോഷിക്കുന്നുണ്ട്. ക്രിസ്ത്യാനികൾ മാത്രമല്ല എല്ലാ മതത്തിലും സംസ്‌കാരത്തിലുംപെട്ടവർ ക്രിസ്തുമസ് ആഘോഷിക്കുന്നു.
ക്രിസ്തുമസ് നക്ഷത്രവും ക്രിസ്തുമസ് ട്രീയുമെല്ലാം മതഭേദമില്ലാതെ ലോകത്തെല്ലായിടത്തുമുള്ള ജനങ്ങൾ ആഘോഷങ്ങളുടെ ഭാഗമായി ഉയർത്താറുണ്ട്. ലോകത്തെല്ലായിടത്തും ക്രിസ്തുമസ് കരോളുകൾ മതാതീതമായ ആഘോഷസന്ദേശമായി നടത്തുന്നു. കേരളത്തിൽ ഈ അടുത്തകാലത്താണ് സംഘപരിവാർ സംഘടനകൾ ക്രിസ്തുമസ് സ്റ്റാറിനുപകരം മകരജ്യോതി വീടുകളിൽ തൂക്കണമെന്നതുപോലുള്ള അസംബന്ധപൂർണമായ പ്രചാരണങ്ങൾ ആരംഭിച്ചത്. ക്രിസ്തുമസ് കരോൾ തിരുപ്പിറവിയുടെ സന്ദേശമാണ് നൽകുന്നത്. ക്രിസ്തുമസ് ആഘോഷങ്ങൾ ക്രിസ്തുവിന്റെ മനുഷ്യസ്‌നേഹപരവും ത്യാഗനിർഭരവുമായ ജീവിതവും കുരിശാരോഹണവും മതാതീതമായ മാനവികതയുടെ സന്ദേശങ്ങളുമാണ് പകരുന്നത്.
ക്രിസ്തുമസ് ട്രീയും നക്ഷത്രവും പുൽക്കൂടുമെല്ലാം ക്രിസ്തുവിന്റെ ജനനത്തിന്റെയും ജീവിതത്തിന്റെയും മഹാത്യാഗത്തിന്റെയും ആഘോഷഭാവനകളെയാണ് സൂചിപ്പിക്കുന്നത്. ക്രിസ്തുവിന്റെ ജീവതവും മരണവും നൽകുന്നത് മനുഷ്യസ്‌നേഹത്തിന്റെയും ദരിദ്രപക്ഷപാതിത്വത്തിന്റെയും ആശയാദർശങ്ങളാണ്. ദരിദ്രരുടെയും പീഢിതരുടെയും പാർശ്വവൽകൃതരുടെയും ശബ്ദമാണ് ക്രിസ്തുവിന്റെ സുവിശേഷവചനങ്ങളായി മനുഷ്യമനസ്സുകളെ ഉണർത്തിയത്. ക്രിസ്തുവിന്റെ ജന്മദിനാഘോഷങ്ങളും അതിന്റെ ഭാഗമായ കരോളുകളും ക്രിസ്തുമസ് ട്രീയും നക്ഷത്രങ്ങളും പുൽക്കൂടുമെല്ലാം മനുഷ്യനന്മയുടെ പ്രതീകമായ മതേതര ചിഹ്നങ്ങളായിട്ടാണ് ആധുനികമനുഷ്യർ തങ്ങളുടെ മനസ്സിൽ സ്വീകരിച്ചിരുത്തിയിട്ടുള്ളത്.
രാജ്യത്തെ അസഹിഷ്ണുതയുടെയും അക്രമോത്സുകതയുടെയും വഴികളിലൂടെ ഫാസിസത്തിലേക്ക് നയിക്കാനാണ് ഹിന്ദുത്വവാദികൾ ശ്രമിച്ചുകൊണ്ടിരിക്കുന്നത്. രോഷജനകമായ വസ്തുത ഈ ഹിന്ദുത്വരാഷ്ട്രീയത്തോടൊപ്പം കേരളത്തിലെ ഒരു വിഭാഗം ക്രൈസ്തവ വർഗീയവാദികളുമുണ്ടെന്നതാണ്. ഒരു ചെറു ന്യൂനപക്ഷമാണെങ്കിലും കാസ പോലുള്ള ക്രിസംഘി കൂട്ടങ്ങൾ ക്രിസ്തുമസ് ആഘോഷങ്ങളെപോലും തങ്ങളുടെ വിദേഷപ്രചരണത്തിനുള്ള അവസരമാക്കുന്ന ദുഃഖകരമായ അവസ്ഥയാണുള്ളത്. ക്രിസ്തുമസ് സന്ദേശമായി കാസയുടെ ഫേസ്ബുക്ക് പേജിൽ നൽകിയിരിക്കുന്നത് ഹലാൽ മാംസവും ഹലാൽ കേക്കുകളും ബഹിഷ്‌കരിക്കണമെന്നാണ്. സുവിശേഷ വചനങ്ങളെ തെറ്റായി ഉദ്ധരിച്ചുകൊണ്ട് നിന്നെപോലെ നിന്റെ അയൽക്കാരനെയും സ്‌നേഹിക്കണമെന്ന് ഉപദേശിച്ച യേശുവിന്റെ പേരിൽതന്നെ ഈ ക്രിസംഘികൾ വിദ്വേഷപ്രചരണം നടത്തുകയാണ്.
മണിപ്പൂരിലും നേരത്തെ ഒഡീഷയിലും ഇപ്പോൾ രാജ്യവ്യാപകമായി ക്രൈസ്തവർക്കുനേരെ സംഘപരിവാർ സംഘടനകൾ നടത്തുന്ന ഭീകരമായ അഴിഞ്ഞാട്ടങ്ങളുടെ സാഹചര്യത്തിലും കടുത്ത മുസ്ലീംവിരുദ്ധ വിദ്വേഷപ്രചരണത്തിനാണ് ഈ ക്രിസംഘി കൂട്ടങ്ങൾ ഇറങ്ങിത്തിരിച്ചിരിക്കുന്നത്. പ്രമാണങ്ങളെ തെറ്റായി ഉദ്ധരിച്ച് ഇസ്ലാം മതസ്ഥർക്കെതിരായ വിദ്വേഷം പ്രചരിപ്പിക്കുന്നവർ ക്രിസ്തുവിന്റെ മതത്തെയും മാനവികതയെയും സംബന്ധിച്ച് അജ്ഞരും വിദ്വേഷമനസ്‌കരുമാണെന്ന് നാം തിരിച്ചറിയണം. ആർ.എസ്.എസിന്റെ വിചാരധാരയിൽ ഉന്മൂലനം ചെയ്ത് ഇല്ലാതാക്കേണ്ട ആഭ്യന്തരശത്രുക്കളായി ഗോൾവാൾക്കർ നമ്പറിട്ട് പറഞ്ഞിരിക്കുന്നത് മുസ്ലീങ്ങളും ക്രിസ്ത്യാനികളും കമ്യൂണിസ്റ്റുകാരുമാണെന്നാണ്. എന്നാൽ ക്രൈസ്തവതയുടെ സ്‌നേഹ സന്ദേശങ്ങളിൽനിന്നകന്ന് വിദ്വേഷത്തിന്റെ കാളകൂടവിഷവുമായി കഴിയുന്ന ക്രിസംഘികൾ ക്രിസ്തുമസ് ആഘോഷവേളയെപോലും മുസ്ലീംവിരുദ്ധ പ്രചരണത്തിനുള്ള അവസരമാക്കുകയാണ്. ഇവർ ചെയ്യുന്നതെന്താണെന്ന് ഇവരറിയുന്നുണ്ടോയെന്ന് ചോദിക്കാനേ നമുക്ക് പറ്റൂ.",left
"Keralaഅഫാൻ ഏറ്റവും നിഷ്ഠൂരമായി കൊലപ്പെടുത്തിയത് സഹോദരനെയും കാമുകിയെയും; അഞ്ച് പേരുടെയും പോസ്റ്റ്‌മോർട്ടം പൂർത്തിയായിപെണ്‍കുട്ടിയുടെ നെഞ്ചിലും ചുറ്റികകൊണ്ട് അടിയേറ്റിട്ടുണ്ട് തിരുവനന്തപുരം: നാടിനെ നടുക്കിയ വെഞ്ഞാറമ്മൂട് കൂട്ടക്കൊലയില്‍ കൊല്ലപ്പെട്ട ഫര്‍സാനയുടെ മൃതദേഹം കാട്ടുമുറാക്കൽ ജുമാ മസ്ജിദിൽ എത്തിച്ചു. മയ്യത്ത് നമസ്കാരം തുടങ്ങി. ശേഷം ഖബർസ്ഥാനിൽ സംസ്കരിക്കും.  കൊല്ലപ്പെട്ട മറ്റ് നാല് പേരുടെ പോസ്റ്റ്‌മോര്‍ട്ടവും പൂര്‍ത്തിയായി.

നാല് പേരുടെയും സംസ്‌കാരം പാങ്ങോട് ജുമാമസ്ജിദില്‍ വെച്ച് നടക്കും. അതിക്രൂരമായാണ് പ്രതി കൊലപാതകം നടത്തിയതെന്ന് പോസ്റ്റ്‌മോര്‍ട്ടം റിപ്പോര്‍ട്ടില്‍ നിന്ന് വ്യക്തമാകുന്നുണ്ട്. തലക്കേറ്റ അടിയാണ് അഞ്ചുപേരുടെയും മരണകാരണം. ചുറ്റിക കൊണ്ടാണ് തുടര്‍ച്ചയായി തലയില്‍ അടിച്ചത്. അഞ്ചുപേരുടെയും തലയോട്ടി തകര്‍ന്നു.

പെണ്‍കുട്ടിയുടെയും അനുജന്റെയും തലയില്‍ പലതവണ അടിച്ചു. പെണ്‍കുട്ടിയുടെ നെഞ്ചിലും ചുറ്റികകൊണ്ട് അടിയേറ്റിട്ടുണ്ട്. എല്ലാവരുടെയും തലയില്‍ നിരവധി ചതവുകളുണ്ടെന്നും പോസ്റ്റ്‌മോര്‍ട്ടം റിപ്പോര്‍ട്ടില്‍ പറയുന്നു. പെണ്‍കുട്ടിയെയും അനുജനെയും നിഷ്ഠൂരമായാണ് കൊലപ്പെടുത്തിയത്. അല്‍പസമയത്തിനകം ഫോറന്‍സിക് ഡോക്ടര്‍മാര്‍ അന്വേഷണ സംഘത്തിന് വിവരം കൈമാറും.

Content Highlights: postmortem over Venjaramood murder case",left
"അമ്പലപ്പുഴ കണ്ണനെ ദര്‍ശിക്കാന്‍ കുചേലനെത്തി         അമ്പലപ്പുഴ: കണ്ണനെ കാണാന്‍ കുചേലനെത്തി, കുചേലന് ദക്ഷിണ നല്‍കി ഭക്തര്‍ സായൂജ്യരായി. 17 വര്‍ഷമായി സപ്താഹവേദികളില്‍ കുചേലവേഷം കെട്ടുന്ന മാധവനുണ്ണി (67) എത്തിയത് ഭഗവാനെ ദര്‍ശിക്കാന്‍. കരുമാടി സ്വദേശി ആയിരുന്ന മാധവനുണ്ണി ഭോപ്പാലില്‍ എംഎസിടിയിലെ ജീവനക്കാരനായിരുന്നു.
വിരമിച്ചതോടെ ഇനിയുള്ള ജീവിതം ഭാഗവതസന്ദേശം പ്രചരിപ്പിക്കുന്നതിനു സമര്‍പ്പിക്കാന്‍ തീരുമാനിച്ചു. ഇതിനായി സംസ്ഥാനത്തു തന്നെ ഏറ്റവും കൂടുതല്‍ സപ്താഹങ്ങള്‍ നടക്കുന്ന ഓണാട്ടുകരയിലെ ചെട്ടികുളങ്ങരയില്‍ വീട് വാടകയ്‌ക്കെടുത്ത് താമസം തുടങ്ങി. സപ്താഹവേദികളില്‍ ആറാം ദിനമായ കുചേല സദ്ഗതി ദിവസം കുചേല വേഷം കെട്ടും. ഭഗവാനോട് കരഞ്ഞു പറയുന്നവന് അനുഗ്രഹം ഉറപ്പാണെന്ന സന്ദേശമാണ് ഭക്തര്‍ക്ക് മാധവനുണ്ണി നല്‍കുന്നത്.
കുചേല വേഷത്തിന് യോഗ്യന്‍ മാധനുണ്ണി തന്നെയെന്ന് മനസ്സിലാക്കി നാല്പതോളം സപ്താഹ ആചാര്യന്മാരാണ് മാധവനുണ്ണിയെ കുചേല സദ്ഗതി ദിവസം കുചേല വേഷം കെട്ടുവാന്‍ വിളിക്കുന്നത്. അവിവാഹിതനായ മാധവനുണ്ണി ഇപ്പോള്‍ ജീവിക്കുന്നതുതന്നെ ഭഗവദ് സന്ദേശം പ്രചരിപ്പിക്കാനാണ്. ഭക്തരില്‍ നിന്നും കിട്ടുന്ന ദക്ഷിണ വീടിനു വാടക നല്‍കാനായി ഉപയോഗിക്കും.
    
</>
</>",right
"ശക്തമായ മഴ; കുരുമുളക് ചെടികള്‍ മഞ്ഞളിച്ചു നശിക്കുന്ന രോഗം വരാതെ ശ്രദ്ധിക്കാം തുടര്‍ച്ചയായ ശക്തമായ മഴ കുരുമുളക് ചെടികള്‍ മഞ്ഞളിച്ചു നശിക്കുന്നതിന് കാരണമായേക്കാം. മഴക്ക് ശേഷം പെട്ടെന്നുണ്ടായ വെയിലില്‍ കുരുമുളക് ചെടിയുടെ ചുവട്ടിലെ മണ്ണ് ഉറച്ച് പോകുകയും വായുസഞ്ചാരം കുറയുകയും വേരുകള്‍ക്ക് മൂലകങ്ങളെ വലിച്ചെടുക്കാന്‍ സാധിക്കാതെ വരുന്നതുമാണ് പ്രധാനകാരണം. ശക്തമായ മഴയില്‍ പൊട്ടാസ്യം പോലുള്ള മണ്ണിലെ അവശ്യം വേണ്ടുന്ന മൂലകങ്ങള്‍ ഗണ്യമായ അളവില്‍ നഷ്ടപ്പെട്ട് പോകുന്നത് രോഗവ്യാപനത്തിന് വേഗത വര്‍ധിപ്പിക്കുന്നു.

ചെടികള്‍ക്ക് ആവശ്യമായ പോഷകങ്ങള്‍ വേരുകളിലൂടെ വലിച്ചെടുക്കാന്‍ സാധിക്കാതെ വരുന്നതും കുരുമുളക് തിരികളുടെ വളര്‍ച്ച നടക്കുന്നതിനാല്‍ അവ ഇലകളില്‍ നിന്നും മൂലകങ്ങള്‍ വലിച്ചെടുക്കുകയും തിരികളോട് ചേര്‍ന്ന ഇലകളൊഴികെ ബാക്കിയുള്ളവ മഞ്ഞളിക്കാനും തുടങ്ങുന്നു. കുരുമുളക് ദ്രുതവാട്ട രേഗാണുക്കളുടെ വായു വഴിയുള്ള സാംക്രമണവും മഞ്ഞളിപ്പിനും തണ്ട്, ഞെട്ടുകള്‍, ഇലകള്‍ എന്നിവയുടെ അഴുകലിനും ഇത് കാരണമാകുന്നു.

രോഗം വരാതെ ശ്രദ്ധിക്കാം;

കുരുമുളക് ചെടികളില്‍ 19–19-19, 13–0‑45 തുടങ്ങിയ വെള്ളത്തില്‍ കലര്‍ത്തി ഉപയോഗിക്കുന്നതിനായുള്ള വളക്കൂട്ടുകള്‍ ഒരു ലിറ്റര്‍ വെള്ളത്തില്‍ 5 ഗ്രാം എന്ന തോതില്‍ പശ ചേര്‍ത്ത് തളിച്ചു കൊടുക്കാം. കുരുമുളക് ചെടിയുടെ ചുവട്ടില്‍ വേരുകള്‍ പൊട്ടാതെയും ക്ഷതമേല്‍ക്കാതെയും ചെറുതായി ഇളക്കി കാര്‍ഷിക സര്‍വകലാശാലയുടെ അയര്‍ പോലുള്ള സൂക്ഷ്മമൂലകങ്ങളും ദ്വിതീയ മൂലകങ്ങളും അടങ്ങിയ മിശ്രിതം ഇട്ടു കൊടുത്ത് ചുവട്ടിലേക്ക് മണ്ണ് വലിച്ചു കൂട്ടികൊടുക്കാം. അയര്‍ ഇട്ടതിന്റെ ഒരടി മാറി 100 ഗ്രാം പൊട്ടാഷ് ചേര്‍ക്കുന്നതും അഭികാമ്യമാണ്. കാലവര്‍ഷത്തിന് മുന്നോടിയായി ചെടിയുടെ ചുവട്ടില്‍ ട്രൈക്കോഡര്‍മ, സ്യൂഡോമോണാസ്, ഇവയൊന്നും ചേര്‍ക്കാത്തയിടങ്ങളില്‍ 0.2 ശതമാനം വീര്യത്തിലുള്ള പൊട്ടാസ്യം ഫോസ്‌ഫോണേറ്റോ, കോപ്പര്‍ ഓക്‌സി ക്‌ളോറൈഡ് ലായനിയോ മുഴുവന്‍ വേരുകളും നനയത്തക്കവിധം ഒഴിച്ചു കൊടുക്കുന്നതും രോഗത്തെ ചെറുക്കും.

വായുവിലൂടെയുള്ള ദ്രുത വാട്ട രോഗത്തിനെതിരെ പ്രതിരോധം തീര്‍ക്കാന്‍ ഒരു ശതമാനം ബോര്‍ഡോമിശ്രിതമോ അര ശതമാനം വീര്യത്തില്‍ (5 ഗ്രാം ഒരു ലിറ്റര്‍ വെള്ളത്തില്‍) തയ്യാറാക്കിയ കോപ്പര്‍ ഓക്‌സി ക്‌ളോറൈഡ് ലായനിയോ അനുയോജ്യമായ പശ ചേര്‍ത്ത് ചെടിയില്‍ തളിച്ചു കൊടുക്കാം.

Eng­lish sum­ma­ry; heavy rain; Pep­per plants can be tak­en care of with­out yel­low­ing disease

You may also like this video;",left
"Keralaമത വിദ്വേഷ പരാമർശം; പി സി ജോർജിനെ കസ്റ്റഡിയിൽ വിട്ടുഹൈക്കോടതി മുൻകൂ‍ർ ജാമ്യാപേക്ഷ തള്ളിയതോടെ പി സി ജോർജിനെ അറസ്റ്റ് ചെയ്യാൻ പൊലീസ് നീക്കം നടത്തിയിരുന്നു കോട്ടയം: മത വിദ്വേഷ പരാമരർശത്തിൽ പി സി ജോ‍ർജിനെ കസ്റ്റഡിയിൽ വിട്ടു. ഈരാറ്റുപേട്ട മജിസ്ട്രേറ്റ് കോടതിയാണ് പി സി ജോർജിനെ കസ്റ്റഡിയിൽ വിട്ടത്. വൈകുന്നേരം ആറ് മണിവരെയാണ് പൊലീസിന് വിശദമായി ചോദ്യം ചെയ്യാനായി പി സി ജോർജിനെ കസ്റ്റഡിയിൽ വിട്ടിരിക്കുന്നത്. പി സി ജോ‍ർജിനെ കസ്റ്റഡയിൽ വേണമെന്ന് പൊലീസ് ആവശ്യപ്പെട്ടിരുന്നു. നേരത്തെ ഹൈക്കോടതി മുൻകൂ‍ർ ജാമ്യാപേക്ഷ തള്ളിയതോടെ പി സി ജോർജിനെ അറസ്റ്റ് ചെയ്യാൻ പൊലീസ് നീക്കം നടത്തിയിരുന്നു. ഈ നീക്കം മറികടന്നായിരുന്നു പി സി ജോർജ് ഈരാറ്റുപേട്ട കോടതിയിൽ കീഴടങ്ങിയത്.

പി സി ജോർജിൻ്റെ ജാമ്യഹർജി പരി​ഗണിക്കവെ അസിസ്റ്റൻ്റ് പ്രോസിക്യൂട്ടർ ഓൺലൈനിലാണ് ഹാജരായത്. അഡ്വ. സിറിൽ ജോസഫാണ് പി സി ജോർജിന് വേണ്ടി ഹാജരായത്. ആരോ​ഗ്യ പ്രശ്നങ്ങൾ അടക്കം ചൂണ്ടിക്കാണിച്ചായിരുന്നു പി സി ജോർജിൻ്റെ അഭിഭാഷകൻ്റെ വാദം. 14 വർഷമായി രാത്രി ഉറങ്ങുന്നത് ഓക്സിജൻ സപ്പോർട്ടിലാണെന്നതിൻ്റെ രേഖകളും പി സി ജോർജ് കോടതിയിൽ സമർ‌പ്പിച്ചു.

നേരത്തെ കോടതി ജാമ്യാപേക്ഷ നിരസിച്ചതിന് പിന്നാലെ ശനിയാഴ്ച വീട്ടിൽ നോട്ടീസ് നൽകാനെത്തിയ പൊലീസ് സംഘം പി സി ജോർജ് ഇല്ലാത്തതിനാൽ മടങ്ങുകയായിരുന്നു. ഇന്ന് ഉച്ചവരെ സാവകാശം തേടി പി സി ജോർജ് പാലാ ഡിവൈഎസ്പി ഓഫീസിൽ കത്തും നൽകിയിരുന്നു. ആരോഗ്യപ്രശ്നങ്ങൾ ചൂണ്ടിക്കാട്ടിയാണ് സാവകാശം തേടിയത്. എന്നാൽ പൊലീസ് ഈ കത്തിന് മറുപടി നൽകിയിരുന്നില്ല.

ചാനൽ ചർച്ചയിൽ പങ്കെടുത്ത് വിവാദ പരാമർശനം നടത്തിയതിന് പിന്നാലെ പി സി ജോർജ് അന്ന് സമൂഹമാധ്യമങ്ങളിൽ മാപ്പ് പറഞ്ഞിരുന്നു. എന്നാൽ ഈരാറ്റുപേട്ട യൂത്ത് ലീഗ് പരാതി നൽകിയതോടെ പൊലീസ് കേസ് എടുക്കുകയായിരുന്നു. ഇതിന് പിന്നാലെ ജില്ലാ കോടതിയിൽ മുൻകൂർ ജാമ്യ ഹർജി നൽകിയെങ്കിലും തള്ളി. തുടർന്നാണ് പി സി ജോർജ് ഹൈക്കോടതിയെ സമീപിച്ചത്.

മുപ്പതുവര്‍ഷത്തോളം എംഎല്‍എ ആയിരുന്നിട്ടും എളുപ്പം പ്രകോപനത്തിന് വശംവദനാകുന്ന പി സി ജോര്‍ജിന് രാഷ്ട്രീയക്കാരനായി തുടരാന്‍ അര്‍ഹതയില്ലെന്ന് ഹൈക്കോടതി നിരീക്ഷിച്ചിരുന്നു. മതവിദ്വേഷ പരാമര്‍ശം ആവര്‍ത്തിക്കരുതെന്ന കര്‍ശന ഉപാധിയോടെയാണ് സമാനസ്വഭാവമുള്ള മുന്‍ കേസുകളില്‍ ജാമ്യം അനുവദിച്ചതെന്നും അത് ലംഘിച്ചതടക്കം കണക്കിലെടുത്താണ് മുന്‍കൂര്‍ ജാമ്യം നിഷേധിച്ചതെന്നും കോടതി പറഞ്ഞിരുന്നു. പി സി ജോര്‍ജ് മുന്‍പ് നടത്തിയ പ്രകോപനപരമായ പരാമര്‍ശങ്ങളും ഉത്തരവില്‍ ഉള്‍പ്പെടുത്തിയിരുന്നു.

Content Highlights: Court remands P C George in judicial custody in hate speech case",left
"സൗജന്യ കാൻസർ നിർണ്ണയ മെഡിക്കൽക്യാമ്പ് ഇന്ന്         മാനന്തവാടി: സ്വാമി വിവേകാനന്ദ മെഡിക്കൽമിഷൻ മുട്ടിൽ, മലബാർ ക്യാൻസർ സെന്റർ തലശ്ശേരി,സംസ്കൃതി ആർട്ട്സ് ക്ലബ്ബ് തോണിച്ചാൽ, നജീവൻ  സ്വയാശ്രയസംഘം  എന്നിവയുടെ സംയുക്താഭിമുഖ്യത്തിൽ ഇന്ന് (24)വൈകീട്ട് മൂന്ന്മണിക്ക് സൗജന്യ ക്യാൻസർ നിർണയ മെഡിക്കൽ ക്യാമ്പ് തോണിച്ചാൽമലക്കാരി ശിവക്ഷേത്ര പരിസരത്ത് നടക്കും.മലബാർ ക്യാൻസർ സെന്ററിലേയും മെഡിക്കൽ മിഷനിലെയും വിദഗ്ദ ഡോക്ടർമാർ പരിശോധിക്കും.
    
</>
</>",right
"മദ്യപിച്ച് പിഞ്ചുകുഞ്ഞുമായി പൊലീസ് ജീപ്പില്‍ പാഞ്ഞ് ഡിവൈഎസ്പി | മദ്യപിച്ച് ലക്കുകെട്ട് പൊലീസ് ജീപ്പില്‍ ഞെട്ടിപ്പിക്കുന്ന പരാക്രമം നടത്തി പൊലീസ് ഉന്നതോദ്യോഗസ്ഥന്‍. അപകടമേഖലയായ അരൂർ- തുറവൂർ ഉയരപ്പാത നിർമാണ മേഖലയില്‍ നിയമംലംഘിച്ചും അമിതവേഗത്തിലും സ്റ്റേറ്റ് ക്രൈം റെക്കോര്‍ഡ്സ് ബ്യൂറോ ഡി.വൈ.എസ്.പി വി.അനിൽകുമാർ ജീപ്പ് ഓടിച്ചപ്പോള്‍ അഞ്ചു വയസുള്ള കുട്ടിയും ഒപ്പം ഉണ്ടായിരുന്നു. അപകടകരമായ യാത്ര തടയാനായി 20 വട്ടമെങ്കിലും പൊലീസ് സ്റ്റേഷനുകളിലേക്ക് മനോരമ ന്യൂസ് സംഘം വിളിച്ചെങ്കിലും പൊലീസ് എത്തിയത് ഒന്നരമണിക്കൂറിനുശേഷം മാത്രമാണ്. യാത്രയുടെ തുടക്കം മുതൽ പൊലീസ് പിടിയിലാകുന്നത് വരെയുള്ള നിയമലംഘനത്തിന്റെ ദൃശ്യങ്ങൾ മനോരമ ന്യൂസ് പുറത്തുവിട്ടു. പിന്നാലെ മദ്യപിച്ച് വാഹനമോടിച്ച ഡി.വൈ.എസ്.പി വി.അനില്‍ കുമാറിനെതിരെ കേസെടുത്തു. മദ്യപിച്ച് അശ്രദ്ധമായും അമിതവേഗത്തിലും വാഹനം ഓടിച്ചതിനാണ് കേസെടുത്തത്.

ഞായറാഴ്ച്ച വൈകീട്ട് അഞ്ചരയ്ക്ക്, കൊച്ചി കുമ്പളം ടോൾ പ്ലാസക്ക് സമീപം മുൻവശത്തെ ടയർ പഞ്ചറായി കിടക്കുന്ന പൊലീസ് ജീപ്പ് ദൃശ്യങ്ങളില്‍ കാണാം. ജീപ്പിന്‍റെ മുൻ സീറ്റുകളിൽ ഉറങ്ങുന്ന രണ്ടുപേർ. ജീപ്പിന്‍റെ മുൻവശത്തെ ബംപർ അൽപം ഇളകിയ നിലയിലാണ്. ആറു മണിയോടെ പഞ്ചറടച്ച് കഴിഞ്ഞതോടെ കോ ഡ്രൈവർ സീറ്റിൽ ഇരുന്ന ആൾ പുറത്തിറങ്ങി. നേരെ നിൽക്കാൻ പറ്റാത്ത നിലയിലാണ്. ഇയാൾ തിരിച്ചു കയറിയതോടെ ജീപ്പ് തിരുവനന്തപുരം ഭാഗത്തേക്ക് യാത്രയാരംഭിച്ചു. തുടക്കത്തിൽ തന്നെ അപകടകരമായ കുതിപ്പ് കണ്ടതോടെ ജീപ്പിനെ പിന്തുടരാൻ മനോരമ ന്യൂസ് സംഘം തീരുമാനിക്കുകയായിരുന്നു.

പിന്തുടരുന്നത് ശ്രദ്ധയിൽപ്പെട്ടതോടെ ചന്തിരൂർ ഭാഗത്തെത്തിയപ്പോൾ വണ്ടി യൂടേൺ എടുത്തു. എറണാകുളം ഭാഗത്തേക്ക് രണ്ട് കിലോമീറ്ററോളം സഞ്ചരിച്ച ശേഷം വീണ്ടും യു ടേൺ എടുത്ത് തിരുവനന്തപുരം ഭാഗത്തേക്ക്. ഇതിനിടെ അരൂർ, കുത്തിയതോട് പൊലീസ് സ്റ്റേഷനിലേക്ക് ഏകദേശം ഇരുപതോളം തവണ മനോരമ ന്യൂസ് സംഘം വിളിച്ചു. എല്ലാവരും തിരക്കിലാണെന്നും ശരിയാക്കാമെന്നും മറുപടി. വൈകീട്ട് ഊതിക്കാൻ നിൽക്കുന്ന പൊലീസുകാരെ ആരെയും റോഡിൽ കണ്ടില്ല. ഹെൽമറ്റ് പിടുത്തവും ഉണ്ടായിരുന്നില്ല. ഒടുവിൽ കുത്തിയതോട് ജംഗ്ഷനിൽ എത്തിയപ്പോൾ വണ്ടി സൈഡായി. അപ്പോഴാണ് ഡ്രൈവിങ് സീറ്റിൽ ഇരുന്നയാൾ ആദ്യമായി പുറത്തിറങ്ങുന്നത്. നേരെ നിൽക്കാൻ ബുദ്ധിമുട്ടുള്ളത് കൊണ്ടായിരിക്കും ജീപ്പിനെ ചാരിയായിരുന്നു നിൽപ്പ്. തൊട്ടുപിന്നാലെ ബോണറ്റ് ഉയർത്തി വെച്ചു. പഴയകാല തീവണ്ടിയെ അനുസ്മരിപ്പിക്കുന്ന രീതിയിൽ ബോണറ്റിനുള്ളിൽ നിന്നും പുക ഉയരുന്നുണ്ടായിരുന്നു. വണ്ടിക്കുള്ളില്‍ അഞ്ചു വയസ്സോളം പ്രായമുള്ള കുട്ടി ഉറങ്ങുന്നുണ്ടായിരുന്നു. ലഗേജുമുണ്ടായിരുന്നു.

വണ്ടി സ്റ്റാർട്ടായപ്പോള്‍ ഡ്രൈവർ വീണ്ടും വാഹനത്തിനകത്തു കയറി. ഈ അവസ്ഥയിൽ വണ്ടി കൊണ്ടുപോകരുത് എന്ന് മുന്നറിയിപ്പ് അവഗണിച്ച് അപകടകരമായ രീതിയിൽ വീണ്ടും മുന്നോട്ട്. സുരക്ഷിതമായ അകലത്തിൽ വാഹനത്തെ പിന്തുടരാൻ ഡൈവർ ബി.എസ്.ഷിജുവിന് നിർദേശം നൽകി മനോരമ ന്യൂസും പുറപ്പെട്ടു. തിരുവനന്തപുരം ഭാഗത്തേക്ക് ഒരല്പം മുന്നോട്ടു പോയ ശേഷം വീണ്ടും യു ടേൺ. ഏകദേശം 10 മിനിറ്റോളം എറണാകുളം ഭാഗത്തേക്ക് പോയ ശേഷം വീണ്ടും വണ്ടി ഒതുക്കി. പുറത്തിറങ്ങി നോക്കിയപ്പോൾ വണ്ടി ഏതാണ്ട് ചത്ത മട്ടാണ്. തുടർച്ചയായി വിളികൾക്കൊടുവിൽ അരൂർ പൊലീസ് സ്ഥലത്തെത്തി. നിൽക്കാൻ ബുദ്ധിമുട്ടിയിരുന്ന ഡ്രൈവറെ പൊലീസ് ജീപ്പിലേക്ക് കയറ്റി.

അല്പസമയത്തിനുശേഷം പൊലീസ് സ്റ്റേഷനിലേക്ക് എത്തിയ വനിത എസ്.ഐ കസ്റ്റഡിയിലെടുത്ത ഡ്രൈവർക്ക് മുന്നിൽ അറ്റൻഷനായി നിന്നു. ഇതോടെ ആരാണ് ആ ദിവ്യൻ എന്നായി ഞങ്ങളുടെ അന്വേഷണം. അങ്ങനെയാണ് പിടിയിലായത് സംസ്ഥാന ക്രൈം റെക്കോർഡ്സ് ബ്യൂറോ ഡിവൈഎസ്പിയായ വി.അനിൽകുമാർ ആണെന്ന് വ്യക്തമായത്. ഇതേസമയം പൊലീസ് സ്റ്റേഷനുള്ളിൽ എഴുത്തുകുത്തുകൾ തുടരുകയായിരുന്നു. കാര്യങ്ങൾ ചോദിച്ചറിയുന്നത് തന്നെക്കാൾ താഴ്ന്ന റാങ്കിലുള്ള ഉദ്യോഗസ്ഥരായതിനാലാവാം മറുപടി പറയാൻ ബുദ്ധിമുട്ടായിരുന്നു എന്നാണ് വിവരം. ഒടുവിൽ 11 മണിയോടെയാണ് വൈദ്യ പരിശോധനയ്ക്കായി ഡിവൈഎസ്പിയെ കൊണ്ടുപോയത്.",neutral
"മിൽമ കാലിത്തീറ്റ ഫാക്ടറിയിലെ ചോളം സ്റ്റോക്കിൽ കുറവെന്ന ആരോപണം തെറ്റ് മിൽമയുടെ മലമ്പുഴ കാലിത്തീറ്റ ഫാക്ടറിയിലെ ചോളം സ്റ്റോക്കിൽ കുറവുണ്ടെന്ന ആരോപണം തെറ്റാണെന്ന് ക­ണ്ടെത്തിയിട്ടുണ്ടെന്ന് അന്വേഷണ സമിതി. 2019 മുതൽ അക്യൂമിലേറ്റഡ് ലോസ് രേഖകളിൽ ചേർക്കുന്നതിൽ ഉണ്ടായിട്ടുളള വ്യത്യാസമാണ് സ്റ്റോക്ക് കുറവിന്റെ കാരണമെന്നും സ്റ്റോക്കിൽ കുറവ് കണ്ടെത്തിയിട്ടില്ലെന്നും സമിതിയുടെ അ­ന്വേഷണ റിപ്പോർട്ടിൽ പറയുന്നു. കാലിത്തീറ്റ ഫാക്ടറികളിലെ അനുവദനീയമായ പ്രോസസിങ് ലോസിന്റെ പകുതിയിൽ താഴെ മാത്രമേ പ്രോസസ് ലോസ് ഇവിടെ കാണുന്നുള്ളൂവെന്നും അത് കൃത്യമായി കണക്കിൽ യഥാസമയം ചേർക്കാത്തതിനാലാണ് ബുക്സിലെയും സ്റ്റോക്കിലെയും വ്യത്യാസമെന്നും വിദഗ്ധ സമിതി റിപ്പോർട്ടിൽ സൂചിപ്പിച്ചു.ചോളത്തിന്റെ സ്റ്റോക്കിൽ കുറവുണ്ടെന്ന ആരോപണത്തെ സാധൂകരിക്കുന്ന വസ്തുതകളൊന്നും രേ­ഖപ്പെടുത്തിയിട്ടില്ലാത്തതിനാൽ ആരോപണത്തിൽ കഴമ്പില്ലെന്ന് ഇന്നലെ ചേർന്ന മിൽമ ഫെഡറേഷൻ ഭരണസമിതി വിലയിരുത്തി.കർണാടക മിൽക്ക് ഫെഡറേഷൻ എഎച്ച് റിട്ട. ഡയറക്ടർ രാമചന്ദ്ര ഭട്ട്, എൻഡിഡിബി റിട്ട. ഡെപ്യൂട്ടി ജനറൽ മാനേജർ (എന്‍ജിനീയറിങ്) യു ബി ദാസ് എന്നിവർ സാങ്കേതിക വിദഗ്ധരായും മിൽമ ഭരണസമിതി അംഗങ്ങളായ ജോണി ജോസഫ് (എറണാകുളം മേഖല), പി ശ്രീനിവാസൻ (മലബാർ മേഖല), കെ ആർ മോഹനൻ പിളള (തിരുവനന്തപുരം മേഖല) എന്നിവർ അംഗങ്ങളായും ഉൾപ്പെട്ട സമിതിക്കായിരുന്നു അ­ന്വേഷണ ചുമതല.ഈ സമിതി ഇക്കഴിഞ്ഞ ഏഴ് മുതൽ 12വരെ കാലിത്തീറ്റ ഫാക്ടറികളിൽ സന്ദർശനം നടത്തി വിശദാംശങ്ങളും രേഖകളും പരിശോധിക്കുകയും വിശദമായ അന്വേഷണം നടത്തി റിപ്പോർട്ട് സമർപ്പിക്കുകയും ചെയ്തു.കാലിത്തീറ്റയുടെ അസംസ്കൃത വസ്തുക്കളിൽ വ്യത്യാസമുണ്ടെന്ന ആരോപണത്തെ തു­ടർന്ന് ജൂലൈ ഏഴിന് ചേർന്ന മിൽമ ഭരണസമിതി യോഗമാണ് കമ്മിറ്റി രൂപീകരിച്ച് അന്വേഷണത്തിന് ചുമതലപ്പെടുത്താൻ തീരുമാനമെടുത്തത്.

you may also like this video;",left
"‘ഫ്ലക്സിബിള്‍ എന്നു വാഴ്ത്തിയ നടനെ ഇങ്ങനെ കാണുമ്പോള്‍ സങ്കടം തോന്നുന്നു’; നേര് മികച്ച സിനിമയൊന്നുമല്ലെന്ന് എഴുത്തുകാരന്‍ അഷ്ടമൂർത്തി തിയേറ്ററുകളില്‍ മികച്ച പ്രതികരണം നേടി പ്രദർശിപ്പിക്കുന്ന മോഹന്‍ലാല്‍ നായകനായ ‘നേര്’ സിനിമയെയും അഭിനേതാക്കളെയും രൂക്ഷമായി വിമർശിച്ച് എഴുത്തുകാരന്‍ അഷ്ടമൂർത്തി. കൃത്രിമത്വം തുളുമ്പുന്ന സിനിമ എന്ന് അഭിപ്രായപ്പെട്ട അഷ്ടമൂർത്തി മോഹന്‍ലാലിനെ ഇങ്ങനെ കാണുമ്പോള്‍ സങ്കടം തോന്നുന്നുവെന്നും കുറിച്ചു. അനശ്വര രാജന്‍റെ പ്രകടനം അത്ഭുതപ്പെടുത്തുന്നതാണെന്നും അഷ്ടമൂർത്തി കുറിച്ചു. ജിത്തു ജോസഫ് ചിത്രത്തില്‍ പ്രിയാമണി, സിദ്ദിഖ്, അനശ്വര രാജന്‍ തുടങ്ങിയവരാണ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്. അവസാനം “ഒരു ജിത്തു ജോസഫ് ഫിലിം” എന്ന് എഴുതിക്കാണിക്കുന്നുണ്ടെന്നും അതാണ് ആകെയുള്ള നേരെന്നും അഷ്ടമൂർത്തി ചൂണ്ടിക്കാട്ടുന്നു.

അഷ്ടമൂര്‍ത്തിയുടെ കുറിപ്പ്:

നേരു പറഞ്ഞാൽ അതത്ര മികച്ച സിനിമയൊന്നുമല്ല. ആകപ്പാടെ ഒരു കൃത്രിമത്വമുണ്ട്. ബലാൽസംഗത്തിനു വിധേയയാകുന്ന പെൺകുട്ടി അവന്‍റെ മുഖത്തു തപ്പിനോക്കി പ്രതിയുടെ രൂപം ഗണിച്ചെടുക്കുന്നതും പിന്നീട് അത് പ്രതിമയാക്കുന്നതും മുതൽ തുടങ്ങുന്നു അത്. വക്കീൽപ്പണി ഉപേക്ഷിച്ച നായകനെ നിർബ്ബന്ധപൂർവം പിപിയാക്കുന്നത് പോട്ടെ എന്നു വെയ്ക്കാം. പക്ഷേ തികച്ചും അപരിചിതയായ ഒരുവളെ ആ വീട്ടിൽ ഒരു നിശ്ചിത സമയത്ത് മറ്റാരുമുണ്ടാവില്ല എന്ന് യാദൃച്ഛികമായി അറിവു കിട്ടി ബലാൽസംഗത്തിന് എത്തുന്നത് വല്ലാതെ കൃത്രിമമായി.

ഗുണ്ടകളെ കൂട്ടി വന്ന് അവരെക്കൊണ്ട് അച്ഛനമ്മമാരുടെ വായ പൊത്തിപ്പിടിപ്പിച്ച് (കൈകളൊന്നും പിന്നിലേയ്ക്കു പിടിച്ചു കെട്ടാതിരുന്നിട്ടും ഗുണ്ടകളുടെ കൈകളിൽ നിന്നു കുതറി മാറാൻ എന്തുകൊണ്ടാണാവോ അവർ ശ്രമിക്കാതിരുന്നത്!) പെൺകുട്ടിയെ ഭീഷണിപ്പെടുത്തുന്നതൊക്കെ ഇപ്പോഴും സിനിമയിൽ ഉണ്ടല്ലോ എന്ന് അത്ഭുതപ്പെട്ടു പോയി. കോടതി രംഗങ്ങൾ വിശേഷമാണെന്ന് പറഞ്ഞു കേട്ടുവെങ്കിലും അതെല്ലാം സിനിമാക്കോടതിരംഗങ്ങൾ തന്നെ! പിന്നെ ടിവി സ്ക്രീൻ വാർത്തകളും മൈക്ക് കയ്യിൽപ്പിടിച്ച് പരക്കംപായുന്ന മാ. പ്രവർത്തകരുമില്ലാത്ത ഒരു സിനിമ ഇപ്പോൾ മലയാളത്തിൽ പതിവില്ലല്ലോ!

മോഹൻലാൽ ഉടനീളം അൺകംഫർട്ടബ്ൾ ആയിരുന്നു. അങ്ങേയറ്റം ഫ്ലെക്സിബിൾ എന്നു നമ്മൾ വാഴ്ത്തിയ നടനെ ഇങ്ങനെ കാണുമ്പോൾ സങ്കടം തോന്നും. ഒപ്പമുള്ള സിദ്ദിഖിന്‍റെ പ്രകടനവുമായി ആരെങ്കിലും ആ മഹാനടനെ താരതമ്യപ്പെടുത്തിപ്പോയാൽ അതിൽ അസാംഗത്യമൊന്നുമില്ല.പിപി ക്ക് സഹായിയായി വരുന്ന ജൂനിയർ എത്രമാത്രം അൺ ഇന്‍റലിജാന്‍റെണെന്ന് വ്യക്തമാക്കുന്നതായിരുന്നു ആ നടിയുടെ ഭാവഹാവാദികൾ. അതുകൊണ്ടു തന്നെ ആ വക്കീലിൽ നിന്ന് ഒരിടപെടലും പ്രതീക്ഷിച്ചതുമില്ല. തിരക്കഥയെഴുത്തുകാരിയാവട്ടെ ആകെ പരിഭ്രമിച്ചുവശായതു പോലെയായിരുന്നു തിരശ്ശീലയിൽ ഓടിനടന്നത്. ആശ്വാസം തോന്നിയത് മാത്യു വർഗീസിന്‍റെ ജഡ്ജിയുടെ അഭിനയം കണ്ടപ്പോഴാണ്.

അനശ്വര രാജനെ അത്ഭുതത്തോടെയാണ് കണ്ടുകൊണ്ടിരുന്നത്. തണ്ണീർമത്തൻ ദിനങ്ങളിൽ നിന്നും സൂപ്പർ ശരണ്യയിൽ നിന്നുമൊക്കെ ആ നടി എത്രമാത്രം വളർന്നുപോയി! അവസാനം “ഒരു ജിത്തു ജോസഫ് ഫിലിം” എന്ന് എഴുതിക്കാണിക്കുന്നുണ്ട്. അതെ; അതാണ് ആകെയുള്ള നേര്.",right
"‌| വയനാട് ദുരന്തം അതീവ ഗുരുതര വിഭാഗത്തിൽ ഉൾപ്പെടുത്തി കേന്ദ്രം; അമിത് ഷായെ കണ്ട് പ്രിയങ്ക, 2221 കോടി സഹായം തേടി -         - ദില്ലി: വയനാട് ദുരന്തം അതീവ ഗുരുതര വിഭാഗത്തിൽ ഉൾപ്പെടുത്തിയതായി കേന്ദ്ര സ‍ർക്കാർ. 2219 കോടി രൂപയുടെ പാക്കേജ് അന്തർ മന്ത്രാലയ സമിതി പരിശോധിക്കുകയാണ്. മാർഗ നിർദ്ദേശങ്ങൾക്കനുസരിച്ചാകും സഹായ ധനത്തിൽ തീരുമാനം. ഗുരുതര സ്വഭാവത്തിലുള്ള ദുരന്തം (    ) എന്ന ഗണത്തിലാണ് വയനാട് ദുരന്തത്തെ കേന്ദ്രം ഉൾപ്പെടുത്തിയത്. വയനാട് ദുരന്തത്തെ അതീവ ഗുരുതര വിഭാഗത്തിൽ പെടുത്താൻ ആയിരുന്നു കേരളം ആവശ്യപ്പെട്ടത്.

എന്നാൽ കേരളം ആവശ്യപ്പെട്ടത് പോലെ ലെവൽ 3 വിഭാഗത്തിൽ വയനാട് ദുരന്തത്തെ ഉൾപ്പെടുത്തിയോ എന്ന് വ്യക്തമല്ല. ലെവൽ 3 ദുരന്തത്തിൽ ഉൾപ്പെടുത്തിയോ എന്ന കാര്യം കേന്ദ്ര സ‍ർക്കാ‍ർ തന്നെ വ്യക്തമാക്കേണ്ടതുണ്ട്. ദുരന്തബാധിതർ മാസങ്ങളായി ദുരിത ജീവിതം നയിക്കുകയാണ്. കേന്ദ്ര ചട്ടം പ്രകാരം കേരളത്തിലെ നഷ്ടപരിഹാരം ദുരന്തബാധിതർക്ക് ആശ്വാസകരമല്ല.

വയനാട്ടിൽ രണ്ടായിരം കോടിയിലേറെ നഷ്ടമുണ്ടായിട്ടുണ്ട്. അതിനിടെ വയനാട് പാക്കേജ് ആവശ്യവുമായി ഇന്ന് പ്രിയങ്ക ഗാന്ധി കേന്ദ്രമന്ത്രി അമിത് ഷായെ കണ്ടിരുന്നു. യുഡിഎഫ്, എൽഡിഎഫ് എംപിമാർ പ്രിയങ്ക ഗാന്ധിക്കൊപ്പം ഉണ്ടായിരുന്നു. 2221 കോടി രൂപയുടെ സഹായമാണ് സംഘം തേടിയത്. വയനാട് പാക്കേജിൽ നാളെ വിശദാംശങ്ങൾ നൽകാമെന്ന് അമിത് ഷാ അറിയിച്ചു. ഇതുവരെ സംസ്ഥാനത്തിന് നൽകിയ സഹായവും കേന്ദ്ര പരിഗണനയിലുള്ളതും നാളെ അറിയിക്കാമെന്നാണ് അമിത് ഷാ വ്യക്തമാക്കിയത്. സംസ്ഥാന ദുരന്ത നിവാരണ നിധിയിൽ കേരളത്തിൻ്റെ 783 കോടി രൂപയുണ്ട്. 153 കോടി രൂപ കേരളത്തിന് നവംബർ 16ന് അനുവദിച്ചിരുന്നു. വ്യോമസേനാ രക്ഷാപ്രവർത്തനത്തിനും അവശിഷ്ടങ്ങൾ  നീക്കം ചെയ്യാനുമായി ചെലവായ തുകയാണിത്.",right
"ഭീഷണി വിലപ്പോകില്ല ; ആശാവര്‍ക്കര്‍മാരെ അധിക്ഷേപിക്കുന്നത് കാടത്തമെന്ന് കെ സുധാകരന്‍ എംപി തിരുവനന്തപുരം :തൊഴിലാളികളുടെ രക്തം ഊറ്റിക്കുടിച്ച് കുളയട്ടയെപ്പോലെ വീര്‍ത്ത സിപിഎം ഇപ്പോള്‍ അവരെ താറടിക്കുന്നത് കാടത്തമാണെന്ന് കെപിസിസി പ്രസിഡന്റ് കെ സുധാകരന്‍ എംപി. പാര്‍ട്ടിപ്പത്രവും മന്ത്രിമാരുമെല്ലാം ഒന്നിനു പിറകെ ഒന്നായി ആശാവര്‍ക്കര്‍മാര്‍ക്കെതിരേ ഉറഞ്ഞുതുള്ളിയിട്ടും മുഖ്യമന്ത്രി സമരക്കാരെ കണ്ടില്ലെന്നു നടിക്കുന്നു. അവരുമായി ചര്‍ച്ച നടത്താനോ അവരെ കാണാനോ മുഖ്യമന്ത്രിക്ക് സമയമില്ല. കൊച്ചിയില്‍ പറന്നിറങ്ങിയ കോട്ടിന്റെയും സ്യൂട്ടിന്റെയും ഇടയില്‍ അദ്ദേഹം ദിവസങ്ങളോളം വിഹരിക്കുകയായിരുന്നു.

അധിക്ഷേപങ്ങളുടെ പിന്നാലെയാണ് ഇപ്പോള്‍ ഭീഷണിയും മുഴക്കിയിരിക്കുന്നത്. ആശാവര്‍ക്കര്‍മാര്‍ ഉടനടി ജോലിക്കു കയറണമെന്ന സര്‍ക്കാരിന്റെ അന്ത്യശാസനത്തിന് പഴയ ചാക്കിന്റെപോലും വിലയില്ല. അധികാരത്തിലുള്ളപ്പോള്‍ സിപിഎമ്മിന് തൊഴിലാളികളോടും സമരങ്ങളോടും പുച്ഛവും അധിക്ഷേപവും മാത്രം. മുഖ്യമന്ത്രി കടുംപിടിത്തം ഉപേക്ഷിച്ച് ആശാവര്‍ക്കര്‍മാരുമായി ചര്‍ച്ചയ്ക്ക് തയാറാകണം. കേരളീയ പൊതുസമൂഹവും കോണ്‍ഗ്രസും ആശവര്‍ക്കര്‍മാരുടെ കൂടെയുണ്ടെന്ന് കെ.സുധാകരന്‍ ആവര്‍ത്തിച്ചു.

മൂന്നാര്‍ ടീ എസ്റ്റേറ്റില്‍ തോട്ടം തൊഴിലാളികള്‍ പെണ്‍പിള്ളൈ ഒരുമൈ എന്ന പേരില്‍ 2015ല്‍ നടത്തിയ സമരംപോലെ അരാജക സംഘടനകള്‍ നടത്തുന്ന സമരമാണിതെന്ന് സിപിഎം അധിക്ഷേപിക്കുന്നു. അന്ന് ആ സമരത്തെ മുന്‍മന്ത്രി എംഎം മണി ലൈംഗികചുവയുള്ള ഭാഷാപ്രയോഗം നടത്തി അപമാനിച്ചിരുന്നു. ആ സമരത്തെ അന്നത്തെ മുഖ്യമന്ത്രി ഉമ്മന്‍ ചാണ്ടി എങ്ങനെയാണ് നേരിട്ടതെന്ന് പിണറായി വിജയന്‍ കണ്ണുതുറന്നു കാണണം. പ്ലാന്റേഷന്‍ ലേബര്‍ കമ്മിറ്റി മൂന്നു തവണ ചര്‍ച്ച നടത്തിയിട്ടും സമരം തീര്‍ന്നില്ല. ഒത്തുതീര്‍പ്പു കലയുടെ ആശാന്‍ ആര്യാടന്‍ മുഹമ്മദ് ചര്‍ച്ച നടത്തിയിട്ടും ഫലമുണ്ടായില്ല.

തുടര്‍ന്ന് മുഖ്യമന്ത്രി ഉമ്മന്‍ ചാണ്ടിയും തൊഴില്‍മന്ത്രി ഷിബു ബേബി ജോണും നാലാംവട്ടം മണിക്കൂറുകള്‍ നീണ്ട ചര്‍ച്ചയ്ക്ക് ഒടുവിലാണ് ഒത്തുതീര്‍പ്പുണ്ടായത്. ചരിത്രത്തിലാദ്യമായി തോട്ടം തൊഴിലാളികള്‍ക്ക് 30 ശതമാനം വരെ ദിവസക്കൂലി കൂട്ടിക്കൊടുത്തു. പ്രബലരായ പ്ലാന്റേഷന്‍ ലോബിയെ വരച്ചവരയില്‍ നിര്‍ത്തി. അന്നു പെണ്‍പിള്ളൈ ഒരുമൈ സമരക്കാര്‍ ഉമ്മന്‍ ചാണ്ടിയുടെ കൈകളില്‍ മുത്തമിട്ടാണ് മടങ്ങിയതെന്ന് കെ.സുധാകരന്‍ ചൂണ്ടിക്കാട്ടി.",right
"നായ്ക്കുട്ടികളെ പെയിന്‍റടിച്ച് കടുവകളാക്കി മൃഗശാലയില്‍ നിര്‍ത്തി ; ചൈനയുടെ തട്ടിപ്പ് പൊക്കി  |  |  |  | നായ്ക്കുട്ടികളെ പെയിന്‍റടിച്ച് കടുവകളാക്കി |  ചൈനയുടെ തട്ടിപ്പ് പൊക്കി | എന്തിനും ഏതിനും ഡ്യൂപ്പിക്കേറ്റ് കിട്ടുന്ന ഇടമാണ് ചൈന. ഇപ്പോഴിത കടുവയ്ക്ക് തന്നെ ഒരു ഡ്യൂപ്പിനെയിറക്കി വാര്‍ത്തകളില്‍‌ നിറയുകയാണ്  ചൈനയിലെ മൃഗശാല. ചൗ ചൗ ഇനത്തിൽപ്പെട്ട നായ്ക്കുട്ടികളെയാണ് കടുവകളെപ്പോലെ പെയിന്‍റടിപ്പിച്ച് നിര്‍ത്തിയത്.

On January 24, 2025, at the ""Qinhu Bay Forest Animal Kingdom"" in Taizhou, Jiangsu Province, China, the park promoted itself on a Douyin livestream, claiming: ""Our tigers are huge and very fierce!""pic.twitter.com/LFoGUm0fWc

സന്ദര്‍ശകരെ കബളിപ്പിച്ചതിന് ചൈനീസ് മൃഗശാലയ്‌ക്കെതിരേ നേരത്തെ സോഷ്യൽ മീഡിയയിൽ കടുത്ത വിമര്‍ശനം ഉയര്‍ന്നിരുന്നു. തായ്ഷൗവിലെ ക്വിന്‍ഹു ബേ ഫോറസ്റ്റ് അനിമല്‍ കിംഗ്ഡം എന്ന മൃഗശാലയ്‌ക്കെതിരേയാണ് വിമര്‍ശനം ഉയര്‍ന്നത്.  ചൗ ചൗ നായക്കുട്ടികളെ കടുവകളെപ്പോലെ പെയിന്റ് അടിച്ച് നിറുത്തുകയായിരുന്നുവെന്ന് മൃഗശാല അധികൃതർ സമ്മതിച്ചു.

കടുവകളെപ്പോലെ പെയിന്‍റ് അടിച്ച നായ്ക്കുട്ടി മൃഗശാലയ്ക്കുള്ളില്‍ ഓടി കളിക്കുന്ന വിഡിയോ സോഷ്യല്‍ മീഡിയയില്‍ വൈറലായിരുന്നു. ഇത് കടുവക്കുട്ടിയല്ല മറിച്ച് നായക്കുട്ടിയാണെന്ന് സോഷ്യല്‍ മീഡിയ വേഗത്തില്‍ തിരിച്ചറിഞ്ഞിരുന്നു. പ്രാദേശിക മാധ്യമങ്ങള്‍ സംഭവം ഏറ്റെടുത്തതോടെ അത് കടുവക്കുട്ടികളല്ല, മറിച്ച് നായ്ക്കുട്ടികളാണെന്ന് ക്വിന്‍ഹു ബേ ഫോറസ്റ്റ് അനിമല്‍ കിംഗ്ഡം അധികൃതര്‍ സമ്മതിച്ചു.",neutral
"പാർലമെന്ററി സംവിധാനത്തെ തകർക്കുന്ന നടപടികൾ ജനപ്രതിനിധി സഭകളിൽ ചോദ്യങ്ങൾ ഉന്നയിക്കുകയും അവയ്ക്ക് കൃത്യവും വ്യക്തവുമായ ഉത്തരങ്ങൾ നൽകുകയുമെന്നത് കാലങ്ങളായി തുടർന്നുവരുന്ന പ്രക്രിയയാണ്. ലോക്‌സഭ, രാജ്യസഭ, നിയമസഭകൾ എന്നിവിടങ്ങളിലെല്ലാം ചോദ്യങ്ങൾ ഉന്നയിക്കുകയും അവയ്ക്ക് മറുപടി ലഭിക്കുകയുമെന്നത് അംഗങ്ങളുടെ അവകാശമാണ്. ഉത്തരങ്ങൾ ലഭ്യമാക്കുന്നതിന് കാലതാമസം ഉണ്ടാകാറുണ്ട്. എങ്കിലും അവ്യക്തമായും പരസ്പര വിരുദ്ധമായും അത് നൽകുക എന്നത് അസാധാരണവും ജനാധിപത്യവിരുദ്ധവുമാണ്. വിവരങ്ങൾ ലഭിക്കുകയെന്ന അവകാശത്തിന്റെ ലംഘനവുമാണ് അത്തരം നടപടി. എന്നാൽ അംഗങ്ങളുടെ അവകാശങ്ങൾ പല വിധത്തിൽ ലംഘിക്കുകയെന്നത് ബിജെപി സർക്കാർ പതിവാക്കുന്നുവെന്ന ആരോപണം വ്യാപകമായി അംഗങ്ങളിൽ നിന്ന് ഉന്നയിക്കപ്പെടുകയാണ്. 2014, 19 വർഷങ്ങളിലെ ലോക്‌സഭാ തെരഞ്ഞെടുപ്പുകളിൽ ബിജെപിക്ക് വ്യക്തമായ ഭൂരിപക്ഷമുണ്ടായിരുന്നുവെങ്കിലും കഴിഞ്ഞ വർഷം തനിച്ച് ഭൂരിപക്ഷമില്ലാതെയാണ് അധികാരത്തിലെത്തിയത്. പക്ഷേ പാർലമെന്ററി സംവിധാനത്തെ കൂടുതൽ ജനാധിപത്യവിരുദ്ധമായാണ് അവർ ഉപയോഗിക്കുന്നതെന്നാണ് ഓരോ നടപടികളും തെളിയിക്കുന്നത്. പ്രതിപക്ഷ അംഗങ്ങളെ സംസാരിക്കാൻ അനുവദിക്കുന്നില്ലെന്ന പരാതി നേരത്തെയും ഉണ്ടായിരുന്നു. ഇത്തവണ പാർലമെന്റിന്റെ കീഴ്‌വഴക്കങ്ങളെല്ലാം കാറ്റിൽപ്പറത്തി പ്രതിപക്ഷ നേതാവിനെപ്പോലും സംസാരിക്കാൻ അനുവദിക്കാത്ത നിലപാടാണ് സ്പീക്കർ ലോക്‌സഭയിൽ സ്വീകരിക്കുന്നത്. രാജ്യസഭയിൽ അധ്യക്ഷനായ ഉപരാഷ്ട്രപതിയും പ്രതിപക്ഷ അംഗങ്ങളോട് കർക്കശമായ നിലപാടാണ് അവലംബിക്കുന്നത്. ഇതിനുപുറമേയാണ് ചോദ്യങ്ങളോടുള്ള നിഷേധാത്മകവും പരസ്പരവിരുദ്ധ മറുപടികൾ നൽകുന്നതുമായ സമീപനം. ചോദ്യങ്ങൾക്ക് വ്യക്തവും വിശദവുമായ മറുപടി നൽകുകയെന്ന രീതിയാണ് ലംഘിക്കപ്പെടുന്നത്.

സഭയിൽ മറുപടി നൽകുന്നതിൽ പുതിയ രീതി അവലംബിക്കുകയാണ് പല മന്ത്രിമാരും. ചോദ്യങ്ങൾക്ക് ഒന്നോ രണ്ടോ വാചകങ്ങളിൽ മറുപടി നൽകുകയും വിശദാംശങ്ങൾ ബന്ധപ്പെട്ട വെബ്സെറ്റുകളിൽ ചെന്ന് നേടണമെന്ന് നിർദേശിക്കുകയുമാണ് ചെയ്യുന്നത്. സാധാരണ നിലയിൽ ഉത്തരത്തിന്റെ വിശദാംശങ്ങൾ അനുബന്ധമായി നൽകുകയാണ് ചെയ്യാറുണ്ടായിരുന്നത്. അതിന് പകരം വിശദാംശങ്ങൾ വെബ്സൈറ്റിലെ ബന്ധപ്പെട്ട റിപ്പോർട്ടിൽ നിന്ന് കണ്ടെത്തിക്കൊള്ളണമെന്ന നിർദേശമാണ് നൽകുന്നത്. മറ്റൊരു അവകാശലംഘനം നടത്തുന്നത് പരസ്പരവിരുദ്ധമായ മറുപടികൾ നൽകിയാണ്. ശാസ്ത്രനയം നടപ്പിലാക്കിയതുമായി ബന്ധപ്പെട്ട ചോദ്യത്തിന് നൽകിയ ഉത്തരം ഇതിന്റെ തെളിവാണ്. ഇത്തവണത്തെ സഭാസമ്മേളനത്തിൽ സിപിഐ നേതാവ് പി സന്തോഷ് കുമാർ ഉന്നയിച്ച ചോദ്യത്തിന് മറുപടി നൽകിയ ബിജെപി സർക്കാർ നേരത്തെ മറ്റൊരു മറുപടിയായിരുന്നു നൽകിയത്. സ്വാതന്ത്ര്യത്തിനുശേഷം ശാസ്ത്രനയം ആദ്യം നടപ്പാക്കിയ സംസ്ഥാനം ഏതെന്നതായിരുന്നു ചോദ്യം. മാർച്ച് 13നുള്ള പ്രസ്തുത ചോദ്യത്തിന് 1974ൽ കേരളമായിരുന്നു ശാസ്ത്രനയം നടപ്പിലാക്കിയതെന്നായിരുന്നു മറുപടി. എന്നാൽ 2022ൽ സമാന ചോദ്യത്തിന് പ്രധാനമന്ത്രി നരേന്ദ്ര മോഡിയുടെ ഗുജറാത്താണ് നയം നടപ്പിലാക്കിയത് എന്ന മറുപടിയാണ് നൽകിയിരുന്നത്. 2018ലാണ് നടപ്പിലാക്കിയതെന്നായിരുന്നു മറുപടിയിൽ വ്യക്തമാക്കിയത്. മറ്റ് നിരവധി മന്ത്രാലയങ്ങളിലും വകുപ്പുകളിലും ഉത്തരത്തിൽ പരസ്പര വിരുദ്ധമായ മറുപടികൾ നൽകുന്ന പ്രവണതയുണ്ടെന്ന് ചൂണ്ടിക്കാട്ടി സന്തോഷ് കുമാർ പരാതി നൽകിയിരിക്കുകയാണ്.

അംഗങ്ങളുടെ അവകാശത്തെയും ജനാധിപത്യത്തെയും വെല്ലുവിളിക്കുന്ന സമീപനത്തിന്റെ മറ്റൊരു ഉദാഹരണമായിരുന്നു ബുധനാഴ്ച അർധ രാത്രിയിലെ സഭാനടപടികൾ. വഖഫ് ഭേദഗതി ബില്ലിന്റെ ചർച്ച നീണ്ടുപോയതും അർധരാത്രി വോട്ടെടുപ്പ് നടത്തിയതും അതാണ് വ്യക്തമാക്കുന്നത്. ഇതിനെതിരെ അംഗങ്ങളിൽ നിന്ന് പ്രതിഷേധമുയർന്നിട്ടുണ്ട്. ജനാധിപത്യവിരുദ്ധമാണ് ഈ നടപടിയെന്ന് എല്ലാ കോണുകളിൽ നിന്നും ആക്ഷേപമുയർന്നിരിക്കുകയാണ്. അതേരാത്രിയിൽ വഖഫ് ബിൽ പാസാക്കിയതിന് ശേഷമായിരുന്നു മണിപ്പൂരിൽ രാഷ്ട്രപതി ഭരണമേർപ്പെടുത്തിയതിന് അംഗീകാരം നൽകുന്നതിനുള്ള പ്രമേയം അവതരിപ്പിക്കപ്പെട്ടത്. രണ്ട് മാസം മുമ്പ് പ്രഖ്യാപിക്കപ്പെട്ട രാഷ്ട്രപതി ഭരണത്തിന് ഇരുസഭകളുടെയും അംഗീകാരം വാങ്ങിയിരിക്കണമെന്ന വ്യവസ്ഥയുടെ മറവിൽ നട്ടപ്പാതിരയ്ക്ക് പ്രമേയം അവതരിപ്പിക്കുകയാണ് ചെയ്തത്. അതുകൊണ്ടുതന്നെ വളരെ സുപ്രധാനമായ ഈ വിഷയത്തിലുള്ള ചർച്ചയ്ക്ക് കേവലം 20 മിനിറ്റ് മാത്രമാണ് അനുവദിക്കപ്പെട്ടത്. ആഭ്യന്തര മന്ത്രി അമിത് ഷാ മറുപടിക്ക് 10 മിനിറ്റെടുക്കുകയും ചെയ്തു. നൂറുകണക്കിന് പേർ കൊല്ലപ്പെടുകയും പതിനായിരങ്ങൾ പലായനം ചെയ്യേണ്ടിവരികയും ചെയ്ത സംഘർഷത്തെക്കുറിച്ച് ചർച്ചയ്ക്ക് അവസരം നൽകാതിരിക്കുവാനായിരുന്നു ഈ അർധരാത്രി നാടകം. മണിപ്പൂരിൽ വംശഹത്യക്ക് സമാനമായ സംഘർഷങ്ങൾ ആരംഭിച്ചിട്ട് രണ്ട് വർഷം പൂർത്തിയാകാൻ ഏകദേശം ഒരുവർഷം മാത്രം ബാക്കിയിരിക്കെ അതുസംബന്ധിച്ച ചർച്ചയ്ക്ക് കൂടുതൽ സമയം അനുവദിക്കാതെ രാഷ്ട്രപതി ഭരണത്തിനുള്ള അംഗീകാരം നേടിയെടുക്കുകയായിരുന്നു ഭരണപക്ഷം. ഇങ്ങനെ അംഗങ്ങളുടെ അവകാശങ്ങളെ ഹനിക്കുകയും ജനാധിപത്യപരമായ നടപടിക്രമങ്ങൾ ലംഘിക്കുകയും ചെയ്യുന്ന സ്വേച്ഛാധിപത്യപരമായ സമീപനങ്ങൾ ആവർത്തിക്കുന്നത് പാർലമെന്ററി സംവിധാനത്തിന്റെ അന്തഃസത്തയെ തകർക്കുന്നതിന് തുല്യമാണ്.",left
"സുവർണജൂബിലിയിലെത്തിയ കലാസാഹിതി കേരളത്തിലെ കലാസാംസ്കാരിക സർഗാത്മകരംഗത്തെ നിറസാന്നിധ്യമായ യുവ കലാസാഹിതിക്ക് ഇക്കഴിഞ്ഞ മാർച്ചിൽ 50 വർഷം പൂർത്തിയായി. 1975 മാർച്ച് മധ്യവാരം കായംകുളത്ത് ചേർന്ന കെപിഎസി രജത ജൂബിലി ആഘോഷവേളയിലാണ് സാഹിത്യത്തിന്റെയും കലയുടെയും പരിപോഷണത്തിന് യുവ കലാസാഹിതിയെന്ന സാംസ്കാരിക സംഘടന രൂപീകൃതമാകുന്നത്. പുരോഗമന സാഹിത്യ പ്രസ്ഥാനത്തിന്റെ ശൈഥില്യത്തിനുശേഷമുള്ള നിശ്ചലമായ വേളയിലാണ് സംഘടന പിറവിയെടുക്കുന്നത്. ആ പ്രസ്ഥാനത്തിന്റെ നേരിട്ടുള്ള പിന്തുടർച്ചയല്ലെങ്കിലും അത് മുന്നോട്ടുവച്ച മഹത്തായ ആശയത്തിന്റെ പതാക യുവ കലാസാഹിതി ഉയർത്തിപ്പിടിച്ചു. സ്വാതന്ത്ര്യസമരത്തിന്റെ തീച്ചൂളയിൽ രൂപംകൊണ്ട ഇന്ത്യയിലെ ജനകീയ കലാപ്രസ്ഥാനമായ ഇന്ത്യൻ പീപ്പിൾസ് തിയേറ്റർ അസോസിയേഷൻ (ഇപ്റ്റ)യുടെ അന്നത്തെ കേരള ഘടകമായിരുന്ന കെപിഎസിയുടെ രജത ജൂബിലി ആഘോഷങ്ങൾക്ക് സവിശേഷതകൾ ഏറെയുണ്ടായിരുന്നു. സിപിഐ ജനറൽ സെക്രട്ടറി സി രാജേശ്വരറാവു, കേന്ദ്ര വാർത്താവിതരണ പ്രക്ഷേപണ വകുപ്പ് മന്ത്രിയായിരുന്ന ഐ കെ ഗുജ്റാൾ, പ്രശസ്ത ചലച്ചിത്രനടി ശാരദ, പികെവി, എൻ ഇ ബാലറാം തുടങ്ങി ഒട്ടേറെ പ്രശസ്തരും പ്രഗത്ഭരും സമ്മേളിച്ചതായിരുന്ന രജതജൂബിലി വേദി. കാമ്പിശേരി കരുണാകരനും തോപ്പിൽ ഭാസിയും ഒഎൻവിയുമടക്കമുള്ള കെപിഎസിയുടെ ആദ്യകാല ശില്പികളുടെയെല്ലാം സാന്നിധ്യം. ഭാസിയുടെ നിങ്ങളെന്നെ കമ്മ്യൂണിസ്റ്റാക്കി നാടകത്തിന്റെ പുനരാവിഷ്കരണം. പരമുപിള്ളയുടെ വേഷത്തിൽ വീണ്ടും കാമ്പിശേരി അരങ്ങത്ത്. അങ്ങനെ ഒരു തികഞ്ഞ ജനകീയ കലോത്സവമായിരുന്നു ജൂബിലി ആഘോഷം.കേരളത്തിൽ ഒരു യുവജന, കലാ — സാംസ്കാരിക സംഘടന അനിവാര്യമാണെന്നും യുവപ്രതിഭകളെയും എഴുത്തുകാരെയും കൂട്ടി യോജിപ്പിച്ച് ഒരു കുടക്കീഴിൽ അണിനിരത്തുകയും വേണമെന്നത്, എഐവൈഎഫ് നേതാവായിരുന്ന തോപ്പിൽ ഗോപാലകൃഷ്ണന്റെ ആശയവും സ്വപ്നവുമായിരുന്നു. പികെവി, എൻ ഇ ബാലറാം, കണിയാപുരം രാമചന്ദ്രൻ, കാമ്പിശേരി കരുണാകരൻ, തെങ്ങമം ബാലകൃഷ്ണൻ എന്നിവരെല്ലാം യുവ കലാസാഹിതി രൂപീകരണവുമായി ബന്ധപ്പെട്ട കൂടിയാലോചനയിൽ പ്രധാന പങ്കുവഹിച്ചു. കലയ്ക്കും സാഹിത്യത്തിനും യുവത്വം കാത്തുസൂക്ഷിക്കാൻ പ്രതിജ്ഞാബദ്ധമായ സാംസ്കാരിക പ്രസ്ഥാനത്തിന് കണിയാപുരം രാമചന്ദ്രൻ യുവ കലാസാഹിതിയെന്ന് നാമകരണം ചെയ്തു. കെപിഎസിയുടെ രജത ജൂബിലി ആഘോഷ വേളയിലാവണം യുവ കലാസാഹിതിയുടെ പിറവിയെന്ന് തോപ്പിൽ ഭാസി നിർദേശിച്ചു. സി അച്യുതമേനോൻ, വയലാർ, കേശവദേവ്, സി ഉണ്ണിരാജ, ഒഎൻവി, വൈക്കം ചന്ദ്രശേഖരൻ നായർ, തോപ്പിൽ കൃഷ്ണപിള്ള, ഒ മാധവൻ, പവനൻ, കെ ടി മുഹമ്മദ്, കാക്കനാടൻ, കേശവൻ പോറ്റി, തിരുനെല്ലൂർ കരുണാകരൻ തുടങ്ങിയവർ എല്ലാവിധ പിന്തുണയും നല്‍കി.

കണിയാപുരം രാമചന്ദ്രനായിരുന്നു 1975 മാർച്ച് 15ന് കെപിഎസി അങ്കണത്തിൽ ചേർന്ന രൂപീകരണയോഗത്തിന്റെ അധ്യക്ഷൻ. ഉദ്ദേശലക്ഷ്യങ്ങളും ഭാവിപരിപാടികളും സംസ്ഥാന ഭാരവാഹികളുടെ നിർദേശവും തോപ്പിൽ ഗോപാലകൃഷ്ണൻ അവതരിപ്പിച്ചു. യുവപ്രതിഭകളെ കണ്ടെത്തുന്നതോടൊപ്പം കേരളത്തിലെ യുവകലാകാരന്മാരുടെയും കലാകാരികളുടെയും പുതിയ തലമുറയെ വാർത്തെടുക്കുകയാണ് സംഘടനയുടെ ലക്ഷ്യമെന്ന് തോപ്പിൽ ഗോപാലകൃഷ്ണൻ യോഗത്തിൽ വിശദീകരിച്ചു. ചിന്നിച്ചിതറിക്കിടക്കുന്ന സർഗപ്രതിഭകളെ യുവ കലാസാഹിതിയുടെ ബാനറിൽ അണിനിരത്തി പരസ്പരം ആശയവിനിമയം നടത്തി അവർക്ക് വളരാനും വികസിക്കാനുമുള്ള രംഗവേദി ഒരുക്കുകകൂടിയാണെന്നും അദ്ദേഹം വ്യക്തമാക്കി. കവി എന്ന നിലയിൽ പ്രശസ്തനായിരുന്ന പറക്കോട് എൻ ആർ കുറുപ്പ് പ്രസിഡന്റും അരവിന്ദന്റെ ഉത്തരായനം സിനിമയിലെ അഭിനയത്തിലൂടെ ജനങ്ങളുടെ പ്രിയങ്കരനായിരുന്ന ഡോ. പി കെ മോഹൻദാസ് വൈസ് പ്രസിഡന്റും ജനയുഗം പത്രാധിപസമിതി അംഗം സി ആർ രാമചന്ദ്രൻ ജനറൽ സെക്രട്ടറിയും എൻ സി മമ്മുട്ടി സെക്രട്ടറിയുമായി സംസ്ഥാന ഭാരവാഹികളെ തെരഞ്ഞെടുത്തു. തോപ്പിൽ ഗോപാലകൃഷ്ണൻ, സി സി മോഹനൻ, കൊട്ടറ ഗോപാലകൃഷ്ണൻ, നരേന്ദ്ര പ്രസാദ്, എം നസീർ, കെ രംഗനാഥ്, ഹനീഫ റാവുത്തർ, ചന്ദ്രദാസൻ, ചെല്ലപ്പൻ, വാസുദേവൻ നമ്പൂതിരിപ്പാട്, രാംദാസ്, വി കെ ജയപ്രകാശ്, ചാരുംമൂട് പുരുഷോത്തമൻ, മുസാഫർ എന്നിവരായിരുന്നു പ്രഥമ സംസ്ഥാന കമ്മിറ്റി അംഗങ്ങൾ. യുവ എഴുത്തുകാരുടെയും സാംസ്കാരിക പ്രവർത്തകരുടെയും വിപുലമായ കൂട്ടായ്മകൾ കേരളത്തിലുടനീളം ഉണ്ടായി. സംസ്ഥാന ഭാരവാഹികളെന്ന നിലയിൽ പറക്കോട് എൻ ആർ കുറുപ്പും സി ആർ രാമചന്ദ്രനും ഡോ. പി കെ മോഹൻദാസും പ്രൊഫ. കെ പി ശരത് ചന്ദ്രനും പ്രൊഫ. ആർ വിശ്വനാഥൻ നായരും എൻ സി മമ്മുട്ടിയും കേരളത്തിലെ എല്ലാപ്രദേശങ്ങളിലും സഞ്ചരിച്ചു. കാമ്പിശേരിയുടെയും ജനയുഗത്തിന്റേയും സഹകരണത്തോടെ യുവപ്രതിഭകൾക്കായി കവിത, ചെറുകഥാമത്സരങ്ങൾ സംഘടിപ്പിച്ചു. വിജയികൾക്ക് ക്യാഷ് അവാർഡും സമ്മാനങ്ങളും നല്‍കി. സമ്മാനർഹമായ സൃഷ്ടികൾ ജനയുഗം പ്രസിദ്ധീകരിച്ചു. സംസ്ഥാന പ്രസിഡന്റ് പറക്കോട് എൻ ആർ കുറുപ്പ് കേരള ഭാഷാ ഇൻസ്റ്റിറ്റ്യൂട്ടിൽ ഉയർന്ന ഉദ്യോഗസ്ഥനായിരുന്നു. സ്വന്തംകയ്യിൽ നിന്ന് പണം മുടക്കി മറ്റുള്ളവർക്ക് വണ്ടിക്കൂലിയും നല്‍കിയാണ് അദ്ദേഹം സംഘടനാപ്രവർത്തനം നടത്തിയത്. ഭാവിയിൽ സംഘടനയെ നയിക്കാൻ വലിയൊരു നേതൃനിരയെയും വാർത്തെടുത്തു.

1975 ജൂൺ 22ന് തൃശൂർ ജില്ലയിലെ ആമ്പല്ലൂരിലാണ് കേരളത്തിലെ ആദ്യ ജില്ലാ സമ്മേളനം നടന്നത്. ബാബു വാസുദേവന്റെ അധ്യക്ഷതയിൽ പി കെ ഗോപാലകൃഷ്ണനാണ് ഉദ്ഘാടനം ചെയ്തത്. ഒന്നാം സംസ്ഥാന സമ്മേളനം 1977 ഡിസംബറിൽ മൂന്ന് ദിവസങ്ങളിലായി വർക്കലയിൽ നടന്നു. എൻ ഇ ബാലറാം ഉദ്ഘാടനം ചെയ്തു. സമ്മേളനത്തോടെനുബന്ധിച്ച് നടത്തിയ അഖില കേരള നാടകോത്സവത്തിലാണ് കാർത്തികേയൻ പടിയത്തിന്റെ ശവംതീനികൾ നാടകം ആദ്യമായി അവതരിപ്പിച്ചത്. വർക്കലയ്ക്ക് ശേഷം തിരുവനന്തപുരം, (മൂന്ന് തവണ) കോഴിക്കോട്, (മൂന്ന് തവണ) എറണാകുളം (രണ്ട് തവണ) തലശേരി, കൊടുങ്ങല്ലൂർ, പുനലൂർ, മലപ്പുറം, കായംകുളം, തൃശൂർ എന്നിവിടങ്ങള്‍ സംസ്ഥാനസമ്മേളനങ്ങൾക്ക് വേദിയായി. പറക്കോട് എൻ ആർ കുറുപ്പിനും ഡോ. പി കെ മോഹൻദാസിനും ശേഷം സി രാധാകൃഷ്ണൻ, മാടമ്പ് കുഞ്ഞുകുട്ടൻ, ഡോ. ടി പി സുകുമാരൻ, ഡോ. വള്ളിക്കാവ് മോഹൻ ദാസ്, പി കെ ഗോപി എന്നിവർ പ്രസിഡന്റുമാരായി. ഡോ. ടി പി സുകുമാരൻ മാസ്റ്ററുടെ നിര്യാണത്തെ തുടർന്നുണ്ടായ ഒരു ചെറിയകാലയളവിൽ വൈസ് പ്രസിഡന്റായിരുന്ന പെരുമ്പുഴ ഗോപാലകൃഷ്ണൻ പ്രസിഡന്റിന്റെ ചുമതല നിർവഹിച്ചു. സി ആർ രാമചന്ദ്രനും പ്രൊഫ. ആർ വിശ്വനാഥൻ നായർക്കും ശേഷം പ്രൊഫ. വി സുന്ദരേശൻ, എൻ സി മമ്മുട്ടി, ടി വി ബാലൻ, ഡോ. വള്ളിക്കാവ് മോഹൻദാസ്, ഇ എം സതീശൻ എന്നിവർ ജനറൽ സെക്രട്ടറിമാരായി. പ്രസിഡന്റ് ആലങ്കോട് ലീലാകൃഷ്ണനും ജനറൽ സെക്രട്ടറി ഡോ. ഒ കെ മുരളീകൃഷ്ണനുമാണ് നിലവിൽ യുവ കലാസാഹിതിയെ നയിക്കുന്നത്.കഥ, കവിത, നോവൽ, നിരൂപണം, വിവർത്തനം, പത്രപ്രവർത്തനം, ചരിത്രം, പരിസ്ഥിതി, ചിത്രകല, സംഗീതം, നാടകം തുടങ്ങിയ വിഷയങ്ങളെ ആസ്പദമാക്കി കേരളത്തിന്റെ വിവിധഭാഗങ്ങളിൽ നടത്തിയ ക്യാമ്പുകളും കൂട്ടായ്മകളും നിരവധി ശ്രദ്ധേയരായ പ്രതിഭകളെ മലയാളത്തിന് സംഭാവന ചെയ്യാൻ കഴിഞ്ഞിട്ടുണ്ട്.

1984ൽ സി രാധാകൃഷ്ണൻ നയിച്ച സമാധാനപദയാത്രയും സി രാധാകൃഷ്ണനും മാടമ്പ് കുഞ്ഞുകുട്ടനും നയിച്ച സമാധാന സാംസ്കാരികജാഥ (1988) യും ഡോ. വള്ളിക്കാവ് മോഹൻദാസ് നയിച്ച സാംസ്കാരികയാത്ര (1999) യും പി കെ ഗോപി നയിച്ച സാംസ്കാരിക ജാഥ (2008) യും ആലങ്കോട് ലീലാകൃഷ്ണൻ നയിച്ച സാംസ്കാരിക യാത്ര (2019) യും കേരളത്തിന്റെ സാംസ്കാരിക ചരിത്രത്തിന്റെ ഭാഗമാണ്. 1992ൽ കോഴിക്കോട്ടു ചേർന്ന സംസ്ഥാന സമ്മേളത്തിനുശേഷമാണ് സംഘടനയ്ക്ക് ഒരു ബുള്ളറ്റിൻ വേണമെന്ന ആലോചനയുണ്ടായത്. യുവ കലാസാഹിതി വാർത്ത എന്ന പേരിൽ കോഴിക്കോട്ടുനിന്ന് തുടക്കം.50 വർഷം പിന്നിടുമ്പോൾ സംഘടനയുടെ വളർച്ചയ്ക്കുള്ള മൺമറഞ്ഞവരുടെയും ജീവിക്കുന്നവരുടെയും ഭാവനാപരമായ സംഭാവനകളും സ്നേഹനിർഭരമായ ഓർമ്മകളും മുന്നോട്ടുള്ള പ്രയാണത്തിന് കരുത്തുപകരട്ടെ. കലാസാംസ്കാരിക രംഗത്തെ, ജനാധിപത്യത്തെയും മതേതരത്വത്തെയും മലിനമാക്കുന്ന വർത്തമാനകാലത്ത് ഭരണകൂട ഭീകരതയ്ക്കെതിരെയുള്ള പോരാട്ടം ജാഗ്രതയോടെ തുടരുകയെന്നതുതന്നെയാണ് 50 വർഷം പിന്നിടുന്ന യുവ കലാസാഹിതിയുടെ മുമ്പിലുള്ള കടമ.",left
"ഇന്ത്യയിലെ ആദ്യത്തെ ഡ്രൈവറില്ലാ ട്രെയിന്‍ സര്‍വീസുമായി ഡല്‍ഹി മെട്രോ ഇന്ത്യയിലെ ആദ്യത്തെ ഡ്രൈവറില്ലാ ട്രെയിന്‍ സര്‍വീസ് തുടങ്ങിയതിന്‍റെ അഭിമാനനേട്ടവുമായി 2021-ലേക്ക് ചുവടുവെച്ച് ഡല്‍ഹി മെട്രോ. മെട്രോയുടെ മജന്തലൈനില്‍ തുടങ്ങിയ ഡ്രൈവര്‍ലെസ് ട്രെയിന്‍ സര്‍വീസുകള്‍ ആറുമാസത്തിനകം പിങ്ക് ലൈനിലും നടപ്പാക്കും. ഇതോടെ ലോകത്തെ ആകെ ഡ്രൈവറില്ലാ മെട്രോ ശൃംഖലയുടെ ഒമ്പതുശതമാനവും ഡിഎംആര്‍സിക്ക് സ്വന്തമാകും.

ഡിസംബര്‍ 28-നാണ് 37 കിലോമീറ്റര്‍ വരുന്ന മജന്ത ലൈനില്‍ രാജ്യത്തെ ആദ്യ ഡ്രൈറില്ലാ സര്‍വീസ് ഡി.എം.ആര്‍.സി. ആരംഭിച്ചത്. പ്രധാനമന്ത്രി നരേന്ദ്ര മോദിയാണ് വീഡിയോ കോണ്‍ഫറന്‍സിങ്ങിലൂടെ സര്‍വീസ് ഉദ്ഘാടനം ചെയ്തത്. മാസങ്ങള്‍ക്കകം 57 കിലോമീറ്റര്‍ വരുന്ന പിങ്ക് ലൈനിലും ഡ്രൈവറില്ലാ സര്‍വീസ് ആരംഭിക്കും.",right
"ലാൽ സലാം നീൽ സലാം നഷ്ടപ്പെട്ട പ്രതാപത്തെ തിരിച്ചെടുക്കാൻ എന്ന വ്യാജേന ചാതുർവർണ്യത്തെയും മനുഷ്യത്വരഹിതമായ സ്മൃതിനിയമങ്ങളെയും തിരിച്ചു കൊണ്ടുവരാനുള്ള തീവ്രശ്രമത്തിൽ ഏർപ്പെടുന്നവർ സജീവമായ കാലമാണിത്. സ്നേഹവും കാരുണ്യവും നഷ്ടപ്പെട്ട ഒരു വിഭാഗം ജനങ്ങൾ വർത്തമാനകാലത്തെ നോക്കി അട്ടഹസിക്കുന്നു. മറ്റുള്ളവരെ ഉൾക്കൊള്ളാൻ പറ്റാത്ത ഒരുവിഭാഗം ജനത നമ്മുടെ മുന്നിലൂടെ വെന്നിക്കൊടി പാറിച്ച് കടന്നുപോകുന്നു. അവർ ചരിത്രത്തെ നമ്മിൽ നിന്ന് മറച്ചുപിടിക്കുന്നു. മനുഷ്യരുടെ വിമോചനചരിത്ര ഗാഥകൾ അവരെ അസ്വസ്ഥരാക്കുന്നു. ചരിത്രത്താളുകളിൽ വിളമ്പേണ്ടത് അവർക്ക് ഇഷ്ടമുള്ളതുമാത്രം. ബഹുസ്വരതയെ അവർ അംഗീകരിക്കുന്നില്ല. ഏകമതാത്മക ദർശനം അവർ മുന്നോട്ടു വയ്ക്കുന്നു. ഇവിടെ നമ്മുടെ ചിന്തകൾക്ക് തീ പിടിക്കണം. ചരിത്രം മറക്കുന്നവർ അതിന്റെ ആവർത്തനത്തിന് സഹായിക്കുന്നു. മറവി സ്വായത്തമാക്കുമ്പോൾ ഓർമ്മ നഷ്ടപ്പെടും. മറവികൾക്കെതിരായ ഓർമ്മകളുടെ സമരമാണ് ഫാസിസത്തിനെതിരായ സമരം എന്ന് എപ്പോഴും ഓർക്കണം. ഈ ചിന്ത തീരെ ഇല്ലാതായാൽ ഇന്ത്യയിൽ ബ്രാഹ്മണ്യം അതിശക്തമാകും. വർത്തമാനകാല ഇന്ത്യയിൽ ജാതിയുടെ പേരിൽ പാർശ്വവല്‍ക്കരിക്കപ്പെട്ട ജനവിഭാഗങ്ങൾ കഴിയുന്നത് ചാതുർവർണ്യത്തിന്റെ ക്രൂരതകൾ അനുഭവിച്ചു കൊണ്ടാണ്.

ഭരണവർഗത്തിന്റെ ആശയങ്ങളാണ് അതാത് സമൂഹങ്ങളിലെ ഭരിക്കുന്ന ആശയങ്ങളായിത്തീരുന്നത്. ഭരണകൂടാധികാരത്തിന്റെ സ്ഥാപനത്തിലും പ്രയോഗത്തിലും നിലനില്പിലും ആശയശാസ്ത്രം എങ്ങനെയാണ് നിർണായകമാവുന്നത് എന്നത് മാർക്സിസം വ്യക്തമാക്കിയിട്ടുണ്ട്. അധിനായകത്വത്തെക്കുറിച്ചുള്ള തന്റെ സങ്കല്പത്തിലൂടെ അന്റോണിയോ ഗ്രാംഷി ഇത് കൂടുതൽ വ്യക്തമാക്കി. ആശയശാസ്ത്രത്തിന്റെ മറ്റ് മണ്ഡലങ്ങളെപ്പോലെ ആധിപത്യ മാറ്റത്തിലും പരിവർത്തനമുണ്ടാകുന്നു. പുതിയ ഭരണവർഗങ്ങളുടെ താല്പര്യങ്ങൾക്ക് അനുസൃതമായിരിക്കും ഈ മാറ്റം. വാസ്തവത്തിൽ ഇത്തരത്തിലുള്ള പുനർനിർമ്മിതിയിലൂടെയാണ് തുടർച്ച സാധ്യമാവുന്നത്.പുതിയ ഭരണവർഗങ്ങൾ മറ്റേതെങ്കിലും മതക്കാരായിടത്ത് ഇതിന്റെ ചലന നിയമങ്ങൾ വ്യത്യസ്തമാണ്. എങ്കിലും, പുറന്തള്ളപ്പെട്ട ക്രമം ഒരു സംസ്കൃതിയെ പ്രതിനിധീകരിച്ചിട്ടുണ്ട്. പഴയതിന്റെ തുടർച്ച പിന്നെയും നിലനിന്നു. ആഖ്യാനങ്ങൾ എത്ര തന്നെ വ്യത്യസ്തമായിരുന്നാലും ഉത്തരത്തിലുള്ള മത സാംസ്കാരിക വിശ്വാസങ്ങൾ, സവിശേഷതകൾ എന്നിവയെല്ലാം തന്നെ ഭരണവർഗ ആശയശാസ്ത്രത്തിന്റെ അകക്കാമ്പിൽ നിലനിൽക്കുന്നു. ഇന്ത്യയിൽ കൃത്യമായും ഇതുതന്നെയാണ് ബ്രാഹ്മണ്യത്തിന്റെ സ്ഥാനം. മതശാസ്ത്ര — നീതിശാസ്ത്ര, സാംസ്കാരിക — സാമൂഹിക — സാമ്പത്തിക വീക്ഷണങ്ങളുടെയും അതുമായ ബന്ധപ്പെട്ട മൂല്യങ്ങളുടെയും ഒരു സമുച്ചയമാണ് ബ്രാഹ്മണ്യം.ഹിന്ദുയിസം എന്നത് പല തരത്തിലുള്ള വിശ്വാസ വ്യവസ്ഥകളെ പൊതുവായി സൂചിപ്പിക്കുന്ന ഒരു പൊതു പ്രയോഗം എന്ന നിലയ്ക്ക് കഴിഞ്ഞ പല നൂറ്റാണ്ടുകളിലൂടെ രൂപപ്പെട്ടുവന്ന ഒരു സംജ്ഞയാണ്. അതിലെ ദർശനങ്ങൾ വൈവിധ്യവും വ്യത്യസ്തതകളും പ്രകടിപ്പിക്കുന്നു. വ്യത്യസ്ത ചിന്തകളുടെ മനോഹരമായ പൂങ്കാവനമാണ് ഹിന്ദുയിസം. അതൊരു ജീവിതരീതിയാണ്. സാംസ്കാരിക വൈവിധ്യങ്ങളുടെ സമന്വയമാണത്. കഴിഞ്ഞ ദശകങ്ങളില്‍ രാഷ്ട്രീയ സ്വയം സേവക് സംഘ് ഭിന്നങ്ങളായ ഈ വിശ്വാസ വ്യവസ്ഥകളെയെല്ലാം നഖശിഖാന്തം എതിർക്കുന്നു. ബ്രാഹ്മണ്യം അരക്കിട്ടുറപ്പിക്കുന്നു. അവിടെ ചാതുർവർണ്യം മാത്രം. അവിടെ ആജ്ഞാപനം മാത്രം.

ബ്രാഹ്മണ്യത്തിനെതിരെ ബുദ്ധനും അംബേദ്കറും ചിന്തിച്ചു, നിതാന്ത പോരാട്ടം നടത്തി. ശ്രീ ബുദ്ധൻ യാഗങ്ങൾക്കും ജാതിവ്യത്യാസത്തിനും ഹിംസയ്ക്കും എതിരായി, ചെന്നിടത്തെല്ലാം പ്രചരണങ്ങൾ നടത്തി. മനുഷ്യരോട് ദയ കാണിച്ചു. ജാതി വ്യത്യാസമില്ലാതെ അദ്ദേഹം മനുഷ്യനെ ചേർത്തുപിടിച്ചു. അഹിംസയും കരുണയും ദയയും ധർമ്മവും പ്രചരിപ്പിച്ചു. ഉച്ചനീചത്വം പാടെ തള്ളിക്കളഞ്ഞു. ജനസാമാന്യം അദ്ദേഹവുമായി അടുത്തു. ബുദ്ധ മതം വലിയൊരു ജനകീയ പ്രസ്ഥാനമായി മാറി.ശ്രീ ബുദ്ധന്റെ സാരാനാഥിലെ തത്വോപദേശം ഇങ്ങനെയായിരുന്നു. “ജനനം തന്നെ ദുഃഖമാണ്. വാർധക്യം, മരണം, ശോകം, രോദനം, മനസിന്റെ അസ്വാസ്ഥ്യം, പരിഭ്രാന്തി എന്നിവയും ദുഃഖമാണ്. അപ്രിയമായതിനോടുള്ള ചേർച്ച, പ്രിയമായതിൽ നിന്നുള്ള വേർപാട്, ആഗ്രഹിച്ചിട്ടും ലഭ്യമല്ലാത്ത വസ്തു, ഇവയെല്ലാം ദുഃഖമാണ്. ഈ ദുഃഖത്തിനുള്ള കാരണം ഭോഗ തൃഷ്ണയാണ്. അതിനാൽ മോചനം ലഭിക്കാൻ തൃഷ്ണയില്ലാതെയാകണം. അതില്ലാതാക്കാൻ സമ്യക്കായ (ശരിയായ) വീക്ഷണം, സമ്യക്കായ സങ്കല്പം, സമ്യക്കായ കർമ്മം, സമ്യക്കായ വാക്ക്, സമ്യക്കായ ജീവിതം, സമ്യക്കായ പരിശ്രമം, സമ്യക്കായ സ്മരണ, സമ്യക്കായ സമാധി എന്നീ ജീവിതരീതികൾ അനുഷ്ഠിക്കണം.” ബ്രാഹ്മണ്യത്തിനെതിരായിരുന്നു ബുദ്ധദർശനങ്ങൾ. സമൂഹത്തിലെ വൈരുധ്യങ്ങളുടെ സമ്മർദത്തിൽപ്പെട്ടു ഞെരിയുന്ന ജനവിഭാഗങ്ങൾക്ക് ഈ അഷ്ടാംഗ മാർഗങ്ങൾ വഴികാട്ടിയായി. ബ്രാഹ്മണാധിപത്യത്തിനും മർദനത്തിനും ചൂഷണത്തിനും കഷ്ടപ്പാടുകൾക്കും യുദ്ധത്തിനും വിവേചനത്തിനും എതിരായ ഒരു പ്രസ്ഥാനം എന്ന നിലയ്ക്കാണ് ജനങ്ങൾ ബുദ്ധമതത്തെ സ്വീകരിച്ചത്. അവരുടെ പ്രതീക്ഷകൾ പോലെ കാര്യങ്ങൾ സംഭവിച്ചു എന്ന് ഇതിനർത്ഥമില്ല. ഗണങ്ങളുടെ ആക്രമണങ്ങളും യുദ്ധങ്ങളും പിന്നെയും തുടർന്നു. യജമാനവർഗത്തിന്റെ ചൂഷണം തുടർന്നു. എങ്കിലും ബുദ്ധചിന്തകളാണ് ഈ ദുര്യോഗങ്ങൾക്കെല്ലാം അറുതിവരുത്താൻ പറ്റിയ മാർഗമെന്ന് ജനങ്ങൾ ദൃഢമായി വിശ്വസിച്ചു.

മാർക്സ് സോഷ്യലിസം ശാസ്ത്രീയമാണ് എന്ന് തറപ്പിച്ച് പറഞ്ഞു. മുതലാളിത്തത്തിനെതിരെ പടവാളോങ്ങി. മാർക്സ് എപ്പോഴും തന്റെ സിദ്ധാന്തത്തെ ശാസ്ത്രീയമായി അപഗ്രഥിച്ചു. തന്റെ സിദ്ധാന്തം ഉട്ടോപ്യനല്ല എന്ന് കൃത്യമായി തെളിയിച്ചു. ലോകത്തെ വ്യാഖ്യാനിക്കലല്ല തത്വചിന്തകരുടെ കടമ, മറിച്ച് ലോകത്തെ മാറ്റിമറിക്കലാണ്. ചരിത്രത്തിന്റെ പാത നിർണയിക്കുന്നത് പ്രഥമമായും സാമ്പത്തിക സാമൂഹിക ഘടകങ്ങളാണ് എന്ന് മാർക്സ് പറഞ്ഞു. ഉടമസ്ഥരും തൊഴിലാളിയും തമ്മിലുള്ള വർഗ സംഘട്ടനത്തെക്കുറിച്ച് പറഞ്ഞു. അതിക്രൂരമായ ചൂഷണത്തിനു വിധേയമാകും തൊഴിലാളിവർഗവും മനുഷ്യരും എന്ന് അദ്ദേഹം പറഞ്ഞു. സാമൂഹ്യ സാമ്പത്തിക അസമത്വത്തിനെതിരെ പോരാടലാണ് മാർക്സിസം. മനുഷ്യനെ സ്നേഹിക്കലാണ് മാർക്സിസം. മാർക്സ് മരിച്ച് എട്ടുവർഷങ്ങൾക്ക് ശേഷമാണ് അംബേദ്കർ ജനിക്കുന്നത്. മാർക്സ് പരിശോധനയ്ക്കു വിധേയമാക്കിയ വ്യാവസായിക മുതലാളിത്തം അംബേദ്കർക്കോ, അംബേദ്കറുടെ സൂക്ഷ്മ ശ്രദ്ധ പതിഞ്ഞ ജാതിവ്യവസ്ഥ മാർക്സിനോ അനുഭവവേദ്യമായിരുന്നില്ല. എന്നാൽ മർദിത ജനതയുടെ വിമോചനത്തിനു വേണ്ടിയുള്ള പോരാട്ടമായിരുന്നു രണ്ടു പേരുടെയും ധൈഷണിക സാമൂഹിക ജീവിതം. തൊഴിലാളിവർഗത്തിന്റെ വിമോചനം വഴി വരാനിരിക്കുന്ന അന്യവല്‍ക്കൃതമല്ലാത്ത മനുഷ്യജീവിതമായിരുന്നു മാർക്സിന്റെ അന്തിമ സ്വപ്നം. ജാതി നിർമ്മൂലനത്തിലൂടെ സാര്‍ത്ഥകമാവേണ്ട ഇന്ത്യയിലെ മർദിത ജനതയുടെ വിമോചനമാണ് അംബേദ്കർ കണ്ട സ്വപ്നം. മർദിതജനതയുടെ മോചനം ഇരുവരുടെയും താല്പര്യ കേന്ദ്രമായിരുന്നു.ജാതിമർദനത്തെ മുറിച്ചുകടക്കാതെ തൊഴിലാളിവർഗ വിമോചനമോ വർഗപരമായ ചൂഷണം അവസാനിപ്പിക്കാതെ ജാതി മർദനത്തിൽ നിന്നുള്ള വിടുതിയോ സാധ്യമല്ല എന്നിരിക്കെ, മാർക്സും അംബേദ്കറും തമ്മിലുള്ള വിനിമയങ്ങൾ ഇന്ത്യൻ സാമൂഹികയാഥാർത്ഥ്യം അനിവാര്യമാക്കി തീർക്കുന്നുണ്ട് എന്ന് മനസിലാക്കാൻ പ്രയാസമൊന്നുമില്ല. താത്വികമായ ഭിന്നതകളും ചരിത്രപരമായ അകലവും വൈജാത്യവും ഇരുവർക്കുമിടയിലും അവരുടെ പ്രസ്ഥാനങ്ങൾക്കിടയിലും നില്‍ക്കുന്നുണ്ട്. എങ്കിലും മാർക്സിനും അംബേദ്കർക്കുമിടയിലെ സംവാദ — വിനിമയ മേഖലകൾ പൂർണമായും കൊട്ടിയടയ്ക്കരുത്. പങ്കുവയ്ക്കപ്പെടാൻ പാകത്തിൽ അവർക്കിടയിൽ പലതും അവശേഷിക്കുന്നു. മർദിത ജനതയുടെ വിമോചനത്തെക്കുറിച്ചുള്ള അവരുടെ സ്വപ്നങ്ങളിലും സിദ്ധാന്തങ്ങളിലും അന്യോന്യം പൊരുതുന്ന ലോകമല്ല ഉള്ളത്.പ്രമുഖ സാമൂഹിക ചിന്തകനായ ഡോ. ആനന്ദ് തെൽതുംബ്‌ദെ ഉൾപ്പടെയുള്ള പലരുടെയും പഠനങ്ങളെ പിൻപറ്റിക്കൊണ്ടാണ് പലരും ഈ ആലോചന വികസിപ്പിക്കുന്നത്. “ലാൽ സലാം നീൽ സലാം” എന്ന മുദ്രാവാക്യം കൂടുതൽക്കൂടുതൽ ഉയരുകയും, ഇന്ത്യയുടെ സാമൂഹിക പരിവർത്തനത്തിന്റെ കേന്ദ്രം അത്തരമൊരു മുദ്രാവാക്യമാണെന്ന് പലരും കരുതുകയും ചെയ്യുന്ന സന്ദർഭത്തിൽ ഇതേക്കുറിച്ചുള്ള ആലോചനകൾക്ക് വൈജ്ഞാനിക താല്പര്യങ്ങൾക്കപ്പുറം വിപുലമായ രാഷ്ട്രീയ പ്രാധാന്യമുണ്ടുതാനും. ബ്രാഹ്മണ്യത്തിനെതിരെ പോരാടാൻ എപ്പോഴും ശക്തിപകരുക ബുദ്ധനും മാർക്സും അംബേദ്കറും തന്നെയാണ്.",left
"ദില്ലി നിയമസഭാ തെരഞ്ഞെടുപ്പ് തീയ്യതി പ്രഖ്യാപിച്ച് കേന്ദ്ര തെരഞ്ഞെടുപ്പ് കമ്മീഷൻ; വോട്ടെടുപ്പ് ..ന് ഫലം ..ന് -    2025    - ദില്ലി നിയമസഭ തെരഞ്ഞെടുപ്പ് തീയതി കേന്ദ്ര തെരഞ്ഞെടുപ്പ് കമ്മീഷൻ പ്രഖ്യാപിച്ചു. ഫെബ്രുവരി 5ന് വോട്ടെടുപ്പ് നടക്കും. ഫെബ്രുവരി എട്ടിന് വോട്ടെണ്ണുമെന്നും തെരഞ്ഞെടുപ്പ് കമ്മീഷൻ വ്യക്തമാക്കി. എല്ലാ നടപടികളും ഫെബ്രുവരി 10 ഓടെ പൂർത്തിയാക്കും. 13,033 പോളിംഗ് ബൂത്തുകളാണ് സംസ്ഥാനത്ത് ഉണ്ടാവുക. മദ്യനയ അഴിമതി കേസടക്കം സജീവ ചര്‍ച്ചയാകുന്ന  പ്രതികൂല സാഹചര്യത്തില്‍ ആംആദ്മി പാര്‍ട്ടി മൂന്നാമതും അധികാരം പിടിക്കുമോ എന്നതിലാണ് ആകാംക്ഷ. 70 മണ്ഡലങ്ങളിലേക്കാണ് തെരഞ്ഞെടുപ്പ്.

തമിഴ്നാട്ടിലെ ഈറോഡ് ഈസ്റ്റിലും യുപിയിലെ മിൽക്കിപൂരിലും ഫെബ്രുവരി അഞ്ചിന് വോട്ടെടുപ്പ് നടക്കും. ദില്ലിയിലെ വോട്ടർ പട്ടികയിൽ നിന്ന്  പേരുകൾ നീക്കിയെന്ന ആക്ഷേപം അടിസ്ഥാന രഹിതമാണെന്ന് തെരഞ്ഞെടുപ്പ് കമ്മീഷൻ പ്രതികരിച്ചു. മരണ സർട്ടിഫിക്കറ്റ്, ബൂത്ത് ലെവൽ ഓഫീസറുടെ സാക്ഷ്യപത്രം അടക്കം രേഖകൾ പരിശോധിച്ചാണ് അന്തിമ തീരുമാനം എടുക്കുകയെന്നും ഹിയറിംഗ് പ്രക്രിയയും വേണ്ടിവരുമെന്നും അദ്ദേഹം പറഞ്ഞു.

നിയമസഭയുടെ കാലാവധി ഫെബ്രുവരി 23 ന് അവസാനിക്കും. ഇന്നലെ പുറത്തുവന്ന കണക്ക് പ്രകാരം ദില്ലിയിൽ 1.55 കോടി വോട്ട‍ർമാരാണ് ഉള്ളത്. 84,49,645 പുരുഷ വോട്ടര്‍മാരും, 71,73,952 സ്ത്രീ വോട്ടര്‍മാരും. കഴിഞ്ഞ തവണ ഫെബ്രുവരി 8നായിരുന്നു തെരഞ്ഞെടുപ്പ്. 11 ന് വോട്ടെണ്ണല്‍ നടന്നു. 16ന് രണ്ടാം കെജ്രിവാള്‍ സര്‍ക്കാര്‍  അധികാരമേറ്റു. 62.82 ശതമാനം പോളിംഗ് രേഖപ്പെടുത്തി. 70ല്‍ 63 സീറ്റുകള്‍ ആംആദ്മി പാര്‍ട്ടിയും ഏഴ് സീറ്റ് ബിജെപിയും നേടി.

അഴിമതി കേസിന്‍റെ നിഴലില്‍ നില്‍ക്കുമ്പോള്‍  ഇത്തവണത്തെ തെരഞ്ഞെടുപ്പ് ആംആദ്മി പാര്‍ട്ടിക്ക് നിര്‍ണ്ണായകമാണ്. 100 കോടിയുടെ ദില്ലി മദ്യനയ അഴിമതിയും, 46 കോടിയുടെ വസതി മോടിപിടിപ്പിക്കലും അരവിന്ദ് കെജ്രിവാളിനും, ആംആദ്മി പാര്‍ട്ടിക്കുമെതിരെ ബിജെപി ശക്തമായി ഉന്നയിക്കുന്നു. ആരോപണം കടുപ്പിച്ച് പ്രധാനമന്ത്രി നരേന്ദ്രമോദി, ആഭ്യന്തരമന്ത്രി അമിത് ഷായടക്കമുള്ള നേതാക്കള്‍ കളം നിറഞ്ഞു കഴിഞ്ഞു.

അഴിമതി ആരോപണത്തെ മറികടക്കാന്‍ പതിവ് പോലെ ജനപ്രിയ പദ്ധതികള്‍ പ്രഖ്യാപിച്ച് പിടിച്ചു നില്‍ക്കാനാണ് ആംആദ്മി പാര്‍ട്ടിയുടെ ശ്രമം. നിലവിലെ ക്ഷേമ പദ്ധതികള്‍ തുടരുന്നതിനൊപ്പം എല്ലാ സ്ത്രീകള്‍ക്കും പ്രതിമാസം 2100 രൂപ വാഗ്ദാനം ചെയ്യുന്ന മഹിള സമ്മാന്‍ യോജന, 60 വയസിന് മുകളിലുള്ളവര്‍ക്കായി സൗജന്യ ആരോഗ്യ പദ്ധതിയായ സഞ്ജീവനി യോജന തുടങ്ങിയ പദ്ധതികളാണ് ഇത്തവണ അവതരിപ്പിച്ചിരിക്കുന്നത്.  പ്രധാനമന്ത്രി നേരിട്ട് 12,200 കോടി രൂപയുടെ പദ്ധതി പ്രഖ്യാപിച്ചത് വോട്ട് ചോദിക്കാൻ ബിജെപിക്കും ശക്തിയായി. കര്‍ണ്ണാടക, ഹിമാചല്‍ മോഡലില്‍ പ്യാരി ദീദി യോജന പ്രഖ്യാപിച്ച് 2500 രൂപ സ്ത്രീകള്‍ക്കായി കോണ്‍ഗ്രസും വാഗ്ദാനം ചെയ്യുന്നു. കോണ്‍ഗ്രസും ബിജെപിയും സ്ഥാനാര്‍ത്ഥി പ്രഖ്യാപനം പൂര്‍ത്തിയാക്കുന്നതോടെ ത്രികോണ മത്സരത്തിന്‍റെ ചൂടിലേക്ക് ഈ മഞ്ഞു കാലത്തിൽ ദില്ലി നീങ്ങുകയാണ്.",right
"കവുങ്ങുകള്‍ കരിച്ചുണക്കി മഞ്ഞപ്പുള്ളി രോഗം; അടയ്ക്ക കർഷകർ ദുരിതത്തിൽ ഭേദപ്പെട്ട വില ലഭിച്ചു തുടങ്ങിയതാണ് അടയ്ക്ക കർഷകർക്ക്. എന്നാൽ മഞ്ഞപ്പുള്ളി രോഗം കർഷകരെ ദുരിതത്തിലാക്കുന്നു. കഴിഞ്ഞ കാലങ്ങളിലേക്കാള്‍ മികച്ച വില ലഭിച്ചപ്പോൾ വലിയ ആശ്വാസത്തിലായിരുന്നു അടയ്ക്കാ കർഷകർ. പക്ഷേ ഈ വർഷം പൊടുന്നനെ പടർന്നു പിടിച്ച മഞ്ഞപ്പുള്ളി രോഗം കർഷകരുടെ കണക്കൂട്ടലുകളെല്ലാം തെറ്റിച്ചിരിക്കുകയാണ്. കാസർകോട് ജില്ലയുടെ കാർഷികമേഖലയുടെ നട്ടെല്ലായ കവുങ്ങ് കൃഷിയാണ് ഇലപ്പുള്ളി അഥവാ മഞ്ഞപ്പുള്ളി രോഗത്താൽ കരിഞ്ഞുണങ്ങുന്നത്. കവുങ്ങിന്റെ ഓലകളിൽ കാണുന്ന മഞ്ഞപ്പൊട്ടുകൾ. ഒന്നിൽ നിന്നും തുടങ്ങി അത് വേഗത്തിൽ പടർന്നു പിടിക്കുകയാണ്. ഓലകളുടെ ഹരിതകം ഇല്ലാതായി ഇലകളും പൂങ്കുലകളും കരിച്ചുകളയുന്ന ഫംഗൽ ബാധ പകർച്ചവ്യാധി പോലെ പടരുകയാണ്. ഒരു കവുങ്ങിന് പിടിപെട്ടാൽ ആ നാട്ടിലെയാകെ കൃഷിയെ രോഗബാധ കീഴടക്കുന്നു. ഒന്നിൽ നിന്നും തുടങ്ങി പെരുകുന്ന രോഗത്തെ പിടിച്ചു നിർത്തുകയെന്ന ശ്രമകരമായ ദൗത്യമാണ് ജില്ലയിൽ ഇപ്പോൾ നടക്കുന്നത്. ഒരേ സമയം വലിയ വിസ്തൃതിയിൽ വ്യാപിച്ചതാണ് വെല്ലുവിളിയായത്.

ചിലയിടങ്ങളിൽ ഇലകളിലെ മഞ്ഞളിപ്പിനൊപ്പം തായ്ത്തടിയിലും രോഗ ബാധയുണ്ട്. വേരുചീയലും കാണുന്നുണ്ടെങ്കിലും അതിനൊപ്പം ഇലപ്പുള്ളി കൂടി എത്തിയതോടെ ദുരിതം പറഞ്ഞറിയിക്കാനാകാത്ത നിലയിലാണ്. ദക്ഷിണ കർണാടകയുടെ ചില ഭാഗങ്ങളിലും കാസർകോട്, കണ്ണൂർ ജില്ലകളിലുമാണ് രോഗം പടരുന്നത്. കോളിറ്റോട്രിക്കം ഗ്ലിയോസ്പോറിയോയിഡസ് എന്ന കുമിൾ മൂലമുണ്ടാകുന്ന ഈ രോഗം ആദ്യമായല്ല കാണുന്നതെങ്കിലും ഇത്രയും ഭീകരമായ തോതിൽ വ്യാപിച്ചത് ആദ്യാനുഭവമാണ്. പുറം ഓലകളിൽ തവിട്ടുനിറത്തിലുള്ള പുള്ളികൾ കാണുന്നതാണ് സാധാരണ ഇലപ്പുള്ളി രോഗത്തിന്റെ ലക്ഷണം. എന്നാൽ ഇപ്പോൾ മഞ്ഞവലയത്തോടെയുള്ള പുള്ളികൾ പുറം വരിയിൽ മാത്രം നിൽക്കാതെ അകത്തെ മറ്റ് ഓലകളിലേക്കും തുടർന്ന് പാളകളിലേക്കും അടയ്ക്കയുടെ തൊണ്ടിലേക്കും വ്യാപിക്കുന്നു. അത്രമേൽ ഭീകരമാണ് അവസ്ഥയെന്ന് ഈ മേഖലയിൽ ഗവേഷണം നടത്തുന്ന ശാസ്ത്രജ്ഞർ തന്നെ സാക്ഷ്യപ്പെടുത്തുന്നുണ്ട്. കാലാവസ്ഥാ മാറ്റവും മഴയുടെ അളവിലുണ്ടാകുന്ന മാറ്റം എന്നിവയൊക്കെ രോഗകാരിയായ കുമിളുകൾക്ക് അനുകൂലമായി എന്നാണ് ഗവേഷകർ വിലയിരുത്തുന്നത്. കാസർകോട് ജില്ലയിലാകെ 215 ഹെക്ടറിൽ രോഗം ബാധിച്ചുവെന്നാണ് കൃഷി വകുപ്പിന്റെ കണക്ക്.

കാറഡുക്ക, പരപ്പ ബ്ലോക്കുകളിലാണ് ഏറെയും രോഗബാധ. രണ്ട് ബ്ലോക്ക് പരിധികളിൽ മാത്രം 184 ഹെക്ടറിൽ രോഗം ബാധിച്ചു. കിനാനൂർ കരിന്തളത്തെ 30 ഹെക്ടറിലും ബേഡഡുക്കയിലും ഈസ്റ്റ് എളേരിയിലും 20 ഹെക്ടർ വീതം തോട്ടങ്ങളിലും രോഗബാധ കണ്ടെത്തി. ദേലംപാടി, കാറഡുക്ക, മുളിയാർ, കുറ്റിക്കോൽ, കോടോം ബേളൂർ പഞ്ചായത്തുകളിൽ 15 ഹെക്ടറിൽ വീതം രോഗബാധയുണ്ട്. ഇവിടങ്ങളില്‍ സിപിസിആർഐയിലെ ശാസ്ത്ര സംഘം, കാർഷിക സർവകലാശാല അധികൃതർ, കൃഷി ഓഫിസർമാർ എന്നിവർ സന്ദർശനം നടത്തി കർഷകർക്ക് വേണ്ട നിർദേശങ്ങൾ നൽകുന്നുണ്ട്.

നിലവിൽ കുമിൾനാശിനി പ്രയോഗം നടത്തുക മാത്രമാണ് മഞ്ഞപ്പുള്ളി രോഗം പടർന്നു പിടിക്കാതിരിക്കാൻ ഏക പ്രതിവിധി. ടിൽറ്റ് എന്ന കുമിൾനാശിനിയാണ് കർഷകർ ഉപയോഗിക്കുന്നത്. ഒരു ലിറ്റർ ടിൽറ്റിന് 1800 രൂപയാണ് വില. 1000 കവുങ്ങുകൾക്ക് ഉപയോഗിക്കാം. കവുങ്ങൊന്നിന് ഒരു മില്ലി എന്ന കണക്കിൽ ലിറ്റർ വെള്ളത്തിൽ ലയിപ്പിച്ചാണ് തളിക്കേണ്ടത്. 100, 250, 500 മില്ലി കുപ്പികളിലും കുമിൾ നാശിനി ലഭിക്കുമെന്നതിനാൽ ആവശ്യാനുസരണം കർഷകർക്ക് വാങ്ങി ഉപയോഗിക്കാം. ഒരു തോട്ടത്തിൽ 30 ദിവസത്തെ ഇടവേളകളിൽ മൂന്ന് പ്രാവശ്യം മരുന്ന് തളിക്കണം. ഒരു തോട്ടത്തിൽ കുമിൾ നാശിനി തളിക്കുമ്പോൾ സമീപത്തെ തോട്ടങ്ങളിലും അതേ സമയംതന്നെ കുമിൾ നാശിനി തളിക്കണമെന്നാണ് കർഷകർ പറയുന്നത്. ജില്ലയിൽ 20000 ഹെക്ടറിൽ കവുങ്ങ് കൃഷിയുണ്ട്. കേവലം ഒരു ശതമാനം സ്ഥലത്ത് മാത്രമേ രോഗം ബാധിച്ചിട്ടൂള്ളൂവെന്ന് കണക്കുകൾ നിരത്താമെങ്കിലും കാർഷികമേഖലയിൽ തലയെടുപ്പോടെ നിൽക്കുന്ന ജില്ലയിലെ കവുങ്ങ് കൃഷിയാണ് പാടെ ഇല്ലാതാവാൻ പോകുന്നത്.

Eng­lish Summary;Areca palm yel­low spot dis­ease; Pay­ing farm­ers in distressYou may also like this video",left
"സിദ്ധാർഥൻ ബാക്കിയാക്കുന്ന ചോദ്യങ്ങൾ വിദ്യാർത്ഥി സമൂഹത്തെ കുറിച്ച് കേരളം അടുത്തകാലത്തൊന്നും ഇത്രയധികം ചർച്ച ചെയ്തിട്ടില്ല. ഇപ്പോഴത്തെ ചർച്ചക്ക് കാരണമായ സിദ്ധാർഥന്റെ ആത്മഹത്യ കേവലം ഒരു വിദ്യാർത്ഥിയുടെ അസാധാരണ മരണം മാത്രമല്ല. ആ കുടുംബത്തിന് ഉണ്ടായ നഷ്ടം തീർക്കാൻ കഴിയുന്നതുമല്ല. എന്നാൽ ക്രൂരമായ ഈ സംഭവം  കേരളീയ സമൂഹത്തോട് നിരവധി ചോദ്യങ്ങൾ ചോദിക്കുന്നുണ്ട്.  അത് സിദ്ധാർഥൻ്റെ ചോദ്യങ്ങൾ കൂടിയാണ്.  അതിനെ ക്രിമിനൽ പശ്ചാത്തലത്തിൽ മാത്രം കാണേണ്ടതല്ല. പകരം സാമൂഹ്യ രാഷ്ട്രീയ തലത്തിൽ കൂടി പരിശോധിക്കേണ്ടതുണ്ട്. അപ്പോൾ മാത്രമേ പ്രതികളായി പിടിക്കപ്പെട്ടവരിൽ ഒളിഞ്ഞിരിക്കുന്ന ക്രിമിനൽ മനോഭാവത്തെ  പുറത്തെടുത്ത് വിശകലനം ചെയ്യാൻ പറ്റൂ. അത് പുതുകാല കലാലയ ജിവിതത്തെ സ്വാധീനിച്ച അരാഷ്ട്രീയ ബോധത്തിൻ്റെ ആഴത്തെ ബോധ്യപ്പെടാന്‍ സഹായിക്കും.
സിദ്ധാർഥിൻ്റെ ആത്മഹത്യയുമായി ബന്ധപ്പെട്ട് അറസ്റ്റിലായ വിദ്യാർത്ഥികളുടെ സാമൂഹ്യബോധത്തെയും രാഷ്ട്രീയ നിലപാടിനെയും എങ്ങനെയാണ് പരിശോധിക്കേണ്ടത്? അവർ ഇതുവരെ ആർജ്ജിച്ചെടുത്ത ജ്ഞാന ബോധത്തിൻ്റെ സത്ത എന്താണ്? മനുഷ്യനെ മനുഷ്യനായി കാണാനുള്ള  വ്യക്തിയുടെ ജൈവീകമായ ചോദന എങ്ങനെയാണ് ഇളംപ്രായത്തിൽ തന്നെ നഷ്ടമാവുന്നത്. പഠനകാലത്ത്  ഇത്തരം  സംഭവങ്ങളിൽപ്പെട്ടവരായിരിക്കും ഭൂരിപക്ഷവും.  അതൊക്കെ എതാനും മണിക്കൂറുകള്‍ മാത്രം നിലനിൽക്കുന്ന വൈകാരിക പ്രകടനങ്ങൾ മാത്രമായിരിക്കും. നിശ്ചിത സമയത്തിനുള്ളിൽ ആ വൈര്യം അവസാനിച്ച് അവർ സൗഹൃദത്തിലാവുന്നു. എന്നാൽ വയനാട് പൂക്കാേട് വെറ്ററിനറി കോളേജിൽ നടന്നത് അങ്ങനെയല്ല. അത് തികച്ചും ആസൂത്രിതമായിരുന്നു. വീട്ടിലേക്ക് പോയ സിദ്ധാർഥനെ വിളിച്ചു വരുത്തുന്നു. പിന്നെ കലാലയങ്ങളിൽ കാണാത്ത സമാനാതകളില്ലാത്ത മർദ്ദനവും പീഡനവും. ഇത് തെളിയിക്കുന്നത് ഈ പ്രായത്തിൽ തന്നെ ക്രിമിനൽ മനോഭാവം വിദ്യാർത്ഥികളിൽ വളരുന്നു എന്നതാണ്. ഇത് എങ്ങനെ ഉണ്ടാകുന്നു എന്നുകൂടി പരിശോധിക്കേണ്ടതുണ്ട്.
ഏറ്റവും ഒടുവിൽ വന്ന റിപ്പോർട്ട് പ്രകാരം രഹാനാണ് സിദ്ധാർഥനെ തിരിച്ച് വിളിച്ചത്. കാശിനാഥൻ എന്ന സഹപാഠിയാണ് ആദ്യം മർദ്ദിച്ചത്. പിന്നീട് 21 - നമ്പർ മുറിയിൽ വെച്ച് അടിവസ്ത്രം മാത്രം ധരിപ്പിച്ച് മർദ്ദനം തുടർന്നു. പിന്നീടാണ് ഹോസ്റ്റലിലെ ശിക്ഷാരീതി എല്ലാവരും അറിയണം എന്ന അഭിപ്രായത്തിൽ നടുമുറ്റമായ ഷട്ടിൽ കോർട്ടിൽ എത്തിച്ചത്. ഹോസ്റ്റൽ മുറികളുടെ വാതിലുകൾ തുറക്കാൻ ആവശ്യപ്പെടുന്നു. മർദ്ദനം തുടരുന്നു. ഈ രീതി ഒരിക്കലും സ്വഭാവികമായ പ്രതികരണത്തിൻ്റെ ഭാഗമല്ല. ഇത്തരം ക്രൂരമായ നടപടികളിലേക്ക് എത്തിപ്പെടാൻ പാകത്തിൽ വിദ്യാർത്ഥികളിൽ മനുഷത്വ വിരുദ്ധതയുടെ ചിന്താപരിസരം എങ്ങനെ വളർന്നു.
ഇത് വ്യക്തി, കുടുംബം, സമൂഹം, എന്നതിലേക്ക് അതിവേഗം വ്യാപിക്കാനുള്ള സാധ്യതയുണ്ട്. കലാലയങ്ങൾ പഠനത്തിനൊപ്പം പ്രണയത്തിൻ്റെ പൂന്തോട്ടമാണ്. അവിടെ സഹിഷ്ണുതാ ബോധത്തിൽ നിന്നാണ് സഹാനുഭൂതി വളരുന്നത്. വിദ്യാർത്ഥികളിൽ എന്തുകൊണ്ട് അത് വളരുന്നില്ല. ഒന്നിച്ച്‌ പഠിക്കുന്ന, കളിക്കുന്ന, ഭക്ഷണം കഴിക്കുന്ന, ഉറങ്ങുന്ന ഒരുവനെ ക്രൂരമായി മർദിക്കുമ്പോൾ കൂട്ടത്തിൽ നിന്ന് ഒരാൾക്കെങ്കിലും എതിർക്കാൻ കഴിയാതെ പോയതിൻ്റെ കാരണം എന്താണ്?
ഭയംകൊണ്ടു മാത്രമാണ്. ഈ ഭയം ഇങ്ങനെയാണ് കലാലയ അന്തരീക്ഷത്തിൽ രൂപപ്പെടുന്നതും ശക്തി പ്രാപിക്കുന്നതും. ഈ ആലോചനയിലാണ് രാഷ്ട്രീയ മുൻതൂക്കങ്ങൾ ആധിപത്യ സ്വഭാവത്തിലേക്ക് വളർന്നാൽ അപകടകരമായി തീരുന്നത്. ഇവിടെ ആധിപത്യ സ്വഭാവം എസ്.എഫ്.ഐയുടെ കൈകളിലാണ്. അവരാൽ നിയന്ത്രിക്കപ്പെടുന്ന ഒരിടത്ത് അവരെ എതിർക്കാനുള്ള ശക്തി ദുർബലമാണ്. ആ ദുർബലതയാണ് തങ്ങളുടെ സഹപാഠിയെ കൊടുംക്രൂരമായി മർദ്ദിക്കുമ്പോൾ മൗനമായി വളർന്നത്. ഇത്തരം  നിഷ്ക്രിയ യുവത്വങ്ങൾ എങ്ങനെയാണ്  നാളത്തെ സാമൂഹ്യ വ്യവഹാരത്തിൻ്റെ ഭാഗമാവുക. സിദ്ധാർഥൻ എന്ന ഇരക്ക് മുമ്പേ ഇവരിൽ കോളേജിന്റെ ഉള്ളിലും പുറത്തും കുറ്റവിചാരണ നടത്താനുള്ള മനോഭാവം നിലനിന്നിട്ടുണ്ട്. അതുകൊണ്ടാണ് വിദ്യാർത്ഥികൾക്ക് ആൾക്കൂട്ട കുറ്റ വിചാരണയുടെ നടത്തിപ്പുകാരാകാൻ എളുപ്പത്തിൽ കഴിഞ്ഞത്. വിദ്യാർത്ഥികളിൽ സമൂഹത്തിലെ പൊതുപ്രവണതകൾ എങ്ങനെ സ്വാധീനിക്കുന്നു എന്നത് കൂടി ഈ സമയത്ത് ചർച്ചയിലേക്ക് വരേണ്ടതുണ്ട്.
ഒരു വ്യക്തിക്ക് മറ്റൊരാളിൽ ഉണ്ടാകുന്ന ശത്രുതക്ക് പല കാരണങ്ങൾ ഉണ്ടാവാം. പക്ഷേ ഒരാൾക്കൂട്ടത്തിന് ഒരു വ്യക്തിയോട് ഉണ്ടാവുന്ന ശത്രുതക്ക് ഒരു കാരണമേ ഉണ്ടാകു. ആ കാരണം, വിചാരണയ്ക്ക് വിധേയമാകുന്ന വ്യക്തിയോടുള്ള പകയാണ്. വെറുപ്പാണ്. ഇഷ്ടക്കേടാണ്. സിദ്ധാർഥിന്റെ കാര്യത്തിൽ പറയപ്പെടുന്ന കുറ്റമൊന്നും ആ വിദ്യാർത്ഥി ചെയ്തിട്ടില്ല. പെൺകുട്ടിയോട് മോശമായി പെരുമാറിയതും സീനിയർ കുട്ടികളൊടൊപ്പം നൃത്തം ചെയ്തതും അത്ര വലിയ കുറ്റമല്ല. എന്നിട്ടും മരണത്തിലേക്ക് നയിക്കാൻ വിധം അതൊരു കുറ്റമായി മാറുന്നുണ്ടെങ്കിൽ അതിന് പിന്നിലെ മറ്റ് കാരണങ്ങൾ കൂടി കാണേണ്ടതാണ്. താൻ റിസർവേഷൻ്റെ ആനുകൂല്യത്തിലാണ്  പഠിക്കുന്നത് എന്ന പരാമർശങ്ങൾ ഉണ്ടായതായി സിദ്ധാർഥന്റെ അച്ഛൻ വെളിപ്പെടുത്തിയിട്ടുണ്ട്. ഈയൊരു കുറ്റപ്പെടുത്തൽ ഉണ്ടാക്കുന്ന അപകർഷത സിദ്ധാർഥന്റെ മനസ്സിൽ ഉണ്ടാവാം. അതിനോടൊപ്പം ഏറ്റ മാനഹാനിയും  കൂടിയാകുമ്പോൾ  എളുപ്പത്തിൽ തകർന്നു പോവുക സ്വാഭാവികം. ഇത്തരം ഘട്ടങ്ങളിലാണ് വിദ്യാർത്ഥികളിൽ വിവേക ബോധവും  രാഷ്ട്രീയ തിരിച്ചറിവും ഉണ്ടാവേണ്ടത്. കലാലയ രാഷ്ട്രീയം നിർവ്വഹിക്കേണ്ടത് അതാണ്. വലിയ അളവ് വരെ അരാഷ്ട്രീയവൽക്കരണത്തെ ചെറുത്തുകൊണ്ട് രാഷ്ട്രീയ നിലപാടുകൾ ക്യാമ്പസുകളിൽ പ്രചരിപ്പിക്കുന്നതിൽ എസ്.എഫ്.ഐ വലിയ പങ്കുവഹിച്ചിട്ടുണ്ട്. എന്നിട്ടും, അതേ എസ്.എഫ്.ഐയുടെ  നേതൃത്വത്തിന് എങ്ങനെ ഈ കൊടുംക്രൂരതക്ക് നേതൃത്വം നൽകാൻ കഴിഞ്ഞു എന്നുള്ളതാണ് തിരിച്ചറിയേണ്ടത്.
എന്തുകൊണ്ട് എസ്.എഫ്.ഐ ?
സിദ്ധാർഥന്റെ മരണത്തിൽ എസ്.എഫ്.ഐയുടെ നേതൃത്വ സ്ഥാനത്ത് ഉള്ളവരുടെ പങ്ക് തെളിയിക്കപ്പെട്ടിട്ടുണ്ട്. അവർക്കൊപ്പം മറ്റ് പ്രസ്ഥാനത്തിൽ പ്രവർത്തിക്കുന്നവരും ഉണ്ട്. എന്നിട്ടും എസ്.എഫ്.ഐയെ കേന്ദ്രസ്ഥാനത്ത് നിർത്താൻ പല കാരണങ്ങളുണ്ട്. ഈ അവസരത്തിലാണ് കലാലയങ്ങളിലെ അരാഷ്ട്രീയതയെ പ്രതിരോധിക്കുന്നതിനിടയിൽ ഇതേ പ്രസ്ഥാനത്തിന് 33 ഓളം രക്തസാക്ഷികൾ ഉണ്ടായി എന്ന പ്രചരണം സാമൂഹ്യ മാധ്യമങ്ങളിൽ പ്രചരിപ്പിക്കപ്പെടുന്നത്. ഒരു ഭാഗത്ത് രക്തസാക്ഷിത്വത്തിന്റെ എണ്ണം വിളിച്ചു പറയുമ്പോൾ മറുഭാഗത്ത് ക്രിമിനൽ മനോഭാവം ഉള്ളവർ എസ്.എഫ്.ഐയുടെ സ്ഥാനത്ത് എത്തുകയാണ്. വയനാട്ടിലെ വെറ്റിനറി കോളേജിൽ ഉണ്ടായ അരാഷ്ട്രീയ പ്രവർത്തനത്തെ രാഷ്ട്രീയമായി പ്രതിരോധിക്കുക എന്ന ഉത്തരവാദിത്തമാണ് എസ്.എഫ്.ഐയില്‍ അർപ്പിതമായിട്ടുള്ളത്.
അതിനുപകരം അവർ ചെയ്തുകൂട്ടിയ കൊടുംക്രൂരതക്ക് ശക്തി പകർന്നത് കോളേജ് പരിസരത്ത് അവർക്കുണ്ടായ ആധിപത്യ സ്വഭാവമാണ്.
എസ്.എഫ്.ഐക്ക് മുൻതൂക്കമുള്ള വിദ്യാലയങ്ങളിൽ മറ്റു സംഘടനകൾക്ക് പ്രവർത്തിക്കാനുള്ള പ്രയാസങ്ങളെക്കുറിച്ച് നേരത്തെ പല തവണ ചർച്ച ഉണ്ടായിട്ടുണ്ട്. ഇത് അധികാരബോധത്തിന്റെ ഭാഗമാണ്. ഭൂരിപക്ഷത്തിന്റെ ആധിപത്യ സ്വഭാവത്തിൽ ന്യൂനപക്ഷത്തെ അടിച്ചമർത്തുന്നത് ജനാധിപത്യവിരുദ്ധമാണ്. ഒരു വിദ്യാർത്ഥിയെ മൃഗീയമായി മർദ്ദിച്ചും, പട്ടിണിക്കിട്ടും അപമാനിച്ചും ഭീഷണിപ്പെടുത്തിയും മാനസികമായി തളർത്തിയും മരണത്തിലേക്ക്  തള്ളി വിടാൻ മാത്രം എസ്.എഫ്.ഐ എന്ന പ്രസ്ഥാനത്തിലെ വിദ്യാർത്ഥികൾക്ക് കഴിയുന്നുണ്ടെങ്കിൽ അത് നിസ്സാരമായി തള്ളേണ്ട വിഷയമല്ല. മറിച്ച് , അവരുടെ രാഷ്ട്രീയ ബോധത്തെ മനസ്സിലാക്കേണ്ടതുണ്ട്.  ജനാധിപത്യത്തിൻ്റെയും  സമത്വത്തിൻ്റേയും ആദ്യ പാഠവായന വിദ്യാർത്ഥി നേതാക്കൾക്ക് പകർന്നു നൽകേണ്ടതുണ്ട്. കാരണം, ഇത്തരത്തിലുള്ള വിദ്യാർത്ഥികൾ കലാലയ രാഷ്ട്രീയത്തിൽ നിന്നും സമൂഹ്യരാഷ്ട്രീയ വ്യവഹാരങ്ങളിലേക്ക്  ഇറങ്ങി വരേണ്ടവർ ആണ്. നമ്മുടെ മുഖ്യമന്ത്രി പോലും വിദ്യാർഥി രാഷ്ട്രീയ കാലത്തെ അനുഭവത്തെക്കുറിച്ച് പറയാറുണ്ട്.  ഇത്തരത്തിലുള്ള കലാലയ രാഷ്ട്രീയ നേതാക്കൾ  എം എൽ എയും എംപിയും പാർട്ടിയുടെ നേതൃത്വത്തിലും എത്തുമ്പോൾ എന്തായിരിക്കും അവസ്ഥ. ഇതിൻ്റെ ചെറുതും വലുതുമായ ദൃഷ്ടാന്തങ്ങൾ  ഇന്നത്തെ പല രാഷ്ട്രീയ നേതാക്കളിലും നാം കാണുന്നുമുണ്ട്. അഹിംസയ്ക്കും സഹിഷ്ണുതയ്ക്കും സഹാനുഭൂതിക്കും പകരം വെറുപ്പിന്റെ ഭാഷയിൽ  വിഷയത്തെ സമീപിക്കുന്ന രാഷ്ട്രീയ നേതൃത്വം നമുക്ക് മുമ്പിൽ ഉണ്ട്.  അതിൻ്റെ തണലിൽ വളരുന്ന കലാലയത്തിലെ 'രാഷ്ട്രീയ' കുട്ടികളിലേക്ക് അത്തരം സ്വാധീനം പെട്ടെന്ന് ഇടം പിടിക്കും. ഈയൊരു സാധ്യതയെ മനസ്സിലാക്കിയെങ്കിലും ഇപ്പോഴും വയനാട് സംഭവത്തെ ന്യായീകരിക്കുന്നവർ മറ്റൊരു ക്രിമിനൽ മനോഭാവത്തിനാണ് പാലൂട്ടുന്നത് എന്ന് തിരിച്ചറിയേണ്ടതുണ്ട്.
കേരളത്തിലെ നവോത്ഥാന മൂല്യങ്ങളും സാംസ്കാരിക സജീവതയും വിളഞ്ഞു നിൽക്കേണ്ടത് കലാലയങ്ങളിൽ തന്നെയാണ്. അവിടെ പിണക്കങ്ങൾ, സൗന്ദര്യ പിണക്കങ്ങൾ മാത്രമായി അവസാനിക്കണം. കൂട്ടത്തിൽ ഒരുവന് വരുന്ന അപകടത്തെ കൂട്ടത്തോടെ പ്രതിരോധിക്കാൻ കഴിയണം. പ്രണയത്തിന്റെയും സ്നേഹത്തിന്റെയും വസന്തങ്ങൾ വറ്റാത്ത ക്യാമ്പസുകൾ ഇടിമുറികളായി മാറരുത്. അങ്ങനെ മാറുമ്പോൾ ആ ഇടിമുറികളിൽ നിന്നും ഇറങ്ങി വരുന്നവർ എങ്ങനെയാണ് സമൂഹത്തിന്റെ വെളിച്ചമായി മാറുക. അവരെ വെളിച്ചമായി മാറ്റുക എന്നുള്ളതാണ് സിദ്ധാർഥന്റെ അകാലവിയോഗത്തിന് മുമ്പിൽ നിന്നുകൊണ്ട് ഏതൊരു മനുഷ്യസ്നേഹിക്കും ചെയ്യാനുള്ളത്.",left
":ജനം വിധിയെഴുതി, വോട്ടെടുപ്പ് പൂര്‍ത്തിയായി; ചേലക്കരയിൽ റെക്കോഡ് പോളിങ്, വയനാട്ടിൽ പോളിങ് കുത്തനെ ഇടിഞ്ഞു -     13  2024  - തൃശൂര്‍/വയനാട്:വയനാട്ടിലും ചേലക്കരയിലും ഉപതെരഞ്ഞെടുപ്പ് പൂർത്തിയായി. വയനാട്ടിൽ പോളിങ് ശതമാനം മുന്‍ തെരഞ്ഞെടുപ്പിനെ അപേക്ഷിച്ച് കുത്തനെ കുറഞ്ഞു. ഒടുവിൽ ലഭിക്കുന്ന കണക്ക് പ്രകാരം വയനാട്ടിൽ 64.72% ആണ് പോളിങ്. ചേലക്കരയിൽ രാത്രി എട്ടുമണി വരെയുള്ള കണക്ക് അനുസരിച്ച് 72.77 ശതമാനം ആണ് പോളിങ്. ചേലക്കര മണ്ഡലത്തിൽ വോട്ടിംഗ് സമയം അവസാനിച്ചിട്ടും പല ബൂത്തുകളിലും വോട്ടർമാരുടെ നീണ്ടനിരയുണ്ടായിരുന്നു. വോട്ടെടുപ്പ് പൊതുവെ സമാധാനപരമായിരുന്നു. ചുരുക്കം ബൂത്തുകളിൽ രാവിലെ വോട്ടിങ് യന്ത്രം തകരാറിലായതു മൂലംപോളിങ് കുറച്ച് സമയം തടസപ്പെട്ടു.

വയനാട്ടിൽ രാവിലെ മുതലുണ്ടായിരുന്ന പോളിങിലെ കുറവ് വൈകിട്ടും തുടര്‍ന്നു. പോളിങ് സമയം വൈകിട്ട് ആറിന് പൂര്‍ത്തിയായപ്പോഴും വയനാട്ടിലെ ബൂത്തുകളിൽ കാര്യമായ തിരക്കുണ്ടായിരുന്നില്ല.  ചേലക്കരയിലെ പോളിങ് ശതമാനത്തിൽ റെക്കോഡ് വര്‍ധനവാണ് ഉണ്ടായിരിക്കുന്നത്. പോള്‍ ചെയ്ത വോട്ടുകളുടെ എണ്ണം വലിയ രീതിയിൽ ഉയര്‍ന്നു. 2021ലെ നിയമസഭാ തെരഞ്ഞെടുപ്പിൽ പോള്‍ ചെയ്ത വോട്ടുകളുടെ എണ്ണം  മറികടന്നാണ് പുതിയ റെക്കോഡ് കുറിച്ചത്. 2021ലെ നിയമസഭാ തെരഞ്ഞെടുപ്പിൽ പോള് ചെയ്യപ്പെട്ടത് 1,53,673 വോട്ടുകളാണ്. എന്നാൽ, ഇന്ന് വൈകിട്ട് ആറരവരെയുള്ള കണക്ക് പ്രകാരം 1,54,356  വോട്ടുകളാണ് ചേലക്കരയിൽ ഇത്തവണ പോള്‍ ചെയ്തത്.

കഴിഞ്ഞ നിയമസഭ തെരഞ്ഞെടുപ്പിൽ ഉണ്ടായതിനേക്കാൾ മികച്ച പോളിംഗ് ശതമാനം ചേലക്കരയിലുണ്ടായതിൽ തികഞ്ഞ വിജയ പ്രതീക്ഷയിലാണ് മുന്നണികള്‍. വയനാട്ടിൽ വോട്ടെടുപ്പിനിടെ വൈകിട്ട് അഞ്ചരയ്ക്ക് പോളിങ് ബൂത്തിലെ വിവിപാറ്റ് യന്ത്രം തകരാറിലായെങ്കിലും പ്രശ്നം പരിഹരിച്ച് വോട്ടിങ് തുടര്‍ന്നു. സുല്‍ത്താൻ ബത്തേരി വാകേരി എച്ച്എസിലെ വിവിപാറ്റ് യന്ത്രമാണ് തകരാറിലായത്.

വയനാട്ടിൽ പോളിംഗ് ശതമാനം കുറഞ്ഞത് യുഡ‍ിഎഫിന്‍റെ ഭൂരിപക്ഷത്തെ ബാധിക്കില്ലെന്ന് പ്രതിപക്ഷ നേതാവ് വിഡി സതീശൻ പറഞ്ഞു. 2019 ൽ രാഹുൽ നേടിയതിനേക്കാൾ കൂടുതൽ ഭൂരിപക്ഷം നേടും. യുഡിഎഫ് കേന്ദ്രങ്ങളിൽ പോളിംഗ് ശതമാനം  കുറഞ്ഞിട്ടില്ലെന്നും എന്‍ഡിഎ, എൽഡിഎഫ് കേന്ദ്രങളിൽ വോട്ടിംഗ് ശതമാനം കുറഞ്ഞിരിക്കാമെന്നും വിഡി സതീശൻ പറഞ്ഞു.

വയനാട് ലോക്സഭ മണ്ഡലത്തിൽ യുഡിഎഫിന് ലഭിക്കേണ്ട വോട്ടുകളാണ് കുറഞ്ഞതെന്ന് എന്‍ഡിഎ സ്ഥാനാര്‍ത്ഥി നവ്യ ഹരിദാസ് പറഞ്ഞു. രാഹുൽ ഗാന്ധി അടിച്ചേൽപ്പിച്ച തെരഞ്ഞെടുപ്പ് ആയതിനാൽ ജനം വോട്ട് ചെയ്യാൻ വിമുഖത കാട്ടി. എന്‍ഡിഎയുടെ വോട്ട് കൂട്ടുമെന്നും നവ്യ ഏഷ്യാനെറ്റ്‌ ന്യൂസിനോട് പറഞ്ഞു.

വയനാടിന്‍റെ പ്രശ്നങ്ങളിൽ രാഹുൽ ഗാന്ധി കൃത്യമായി ഇടപെട്ടില്ലെന്നും തികഞ്ഞ വിജയ പ്രതീക്ഷയുണ്ടെന്നും എൽഡിഎഫ് സ്ഥാനാര്‍ത്ഥി സത്യൻ മോകേരി പറഞ്ഞു. അഞ്ച് വർഷക്കാലം എന്ത് ചെയ്തു എന്ന് ചോദിച്ചിട്ട് മറുപടി ഉണ്ടായില്ല. രാഷ്ട്രീയ വിഷയങ്ങൾ പറയാതെ വൈകാരിക തലം ഉണ്ടാക്കി വോട്ട് പിടിക്കാനാണ് യുഡിഎഫ് ശ്രമിച്ചത്. കപ്പയും ചമ്മന്തിയും കഴിക്കുന്നു എന്നും പ്രചരണം നടത്തി. വയനാട് തെരഞ്ഞെടുപ്പ് കഴിയുന്നത് വരെ രാഹുൽ രണ്ട് സീറ്റിൽ മത്സരിക്കുന്നത് മറച്ചുവെച്ചു.

ജനവഞ്ചനയാണ് രാഹുൽ ചെയ്തത്. ഇതൊക്കെ എൽഡിഎഫ് മണ്ഡലത്തിൽ ചർച്ചയാക്കി. ബി ജെ പി ക്കെതിരെ ഒരു അക്ഷരം പറഞ്ഞില്ല. ദുർബലനായ സ്ഥാനാർത്ഥി എന്ന് വരെ എന്ന് ചിലർ വിളിച്ചു. പണമില്ലാത്തത് കൊണ്ടാണ് അങ്ങനെ വിശേഷിപ്പിച്ചത്. ഇതൊക്കെ തെരഞ്ഞെടപ്പിൽ പ്രതിഫലിച്ചു. 2014 ലെ പാറ്റേണിലെ മത്സരം ആവർത്തിക്കും. എത്ര വോട്ടിന് ജയിക്കുമെന്ന് ഇപ്പോൾ പറയുന്നില്ലെന്നും സത്യൻ മോകേരി പറഞ്ഞു. ഉത്തരേന്ത്യൻ മോഡലിൽ തെരഞ്ഞെടുപ്പ് നടത്തി വിജയിക്കാമെന്ന കോൺഗ്രസ് മോഹത്തിന് തിരിച്ചടി ഏറ്റുവെന്ന് സിപിഎം നേതാവ് സി കെ ശശീന്ദ്രൻ പറഞ്ഞു.

വയനാട്ടിൽ പോളിം​ഗ് മന്ദ​ഗതിയിൽ; കൂടുതൽ തിരുവമ്പാടിയിലും ഏറനാട്ടിലും, ദുരന്തബാധിതർക്കെത്താൻ കൂടുതൽ ക്രമീകരണങ്ങൾ",right
"മലബാര്‍ ഹോം ഫെസ്റ്റുമായി മലബാര്‍ ഡെവലപ്പേഴ്സ് ഭവന നിർമാതാക്കളായ മലബാർ ഡെവലപ്പേഴ്സിന്റെ മലബാർ ഹോം ഫെസ്റ്റിന് തുടക്കമായി. ജൂലൈ 1 മുതൽ 45 ദിവസമാണ് ഫെസ്റ്റ് ഒരുക്കിയിരിക്കുന്നത്.

ഉപഭോക്താക്കൾക്ക് സ്വപ്ന ഭവനങ്ങൾ സ്വന്തമാക്കാനുള്ള സുവർണാവസരമാണ് മലബാർ ഹോം ഫെസ്റ്റ് ഒരുക്കിയിരിക്കുന്നത്. ഏതാനും ദിവസത്തിനകം തന്നെ ബുക്ക് ചെയ്യുമ്പോൾ ലഭിക്കുന്ന പ്രത്യേക ഓഫറുകളാണ് ഫെസ്റ്റിന്റെ പ്രധാന ആകർഷണം. വൻ തുക പല ഇനങ്ങളിലായി വിലയിൽ കുറവ് ലഭിക്കും നിശ്ചിത വാടക, ജി.എസ്.ടി ആനുകൂല്യം തുടങ്ങിയ പല ഓഫറുകളും പണി കഴിഞ്ഞ ഫ്ലാറ്റുകൾക്ക് നൽകും.

കേരളത്തിലെ പ്രധാന നഗരങ്ങളിൽ 35 ലക്ഷത്തിൽ ആരംഭിക്കുന്ന വീടുകൾ മുതൽ വില്ലകൾ വരെ മലബാർ ഡെവലപ്പേഴ്സ് നിർമാണ പ്രവർത്തനങ്ങൾ പൂർത്തിയാക്കി വിൽപനക്കായി ഒരുക്കിയിട്ടുണ്ട്. 2 മില്യൺ സ്ക്വയർ ഫീറ്റിലധികം വരുന്നവയാണ് പ്രൊജക്റ്റുകൾ.

ഭവനങ്ങൾ തെരഞ്ഞെടുക്കുന്നവർക്ക് വിൽപനാനന്തര സേവനം മലബാർ ഗ്രൂപ്പ് ഉറപ്പ് നൽകുന്നുവെന്ന് ചെയർമാൻ എ.പി അഹമ്മദ് വ്യക്തമാക്കി.കോഴിക്കോട് നടന്ന വാർത്ത സമ്മേളനത്തിൽ മലബാർ ഗ്രൂപ്പ് സെയിൽസ് ഹെഡ് അഫ്സൽ ടി.വി, കോർപറേറ്റ് ഹെഡ് യാഷിർ ആദരാജ, ആർക്കിടെക്റ്റ് ഷെറീന അൻവർ, KP നാരായണൻ, കെ.സി ആനന്ദ് തുടങ്ങിയവർ പങ്കെടുത്തു.",right
"Keralaചെമ്പ്ര ടൂറിസം അഴിമതി; ആരോപണ വിധേയര്‍ക്ക് മന്ത്രിയുടെ സംരക്ഷണം, നടപടിക്ക് ശുപാര്‍ശ ചെയ്ത റിപ്പോര്‍ട്ട് മടക്കിവൈല്‍ഡ് ലൈഫ് വാര്‍ഡന്‍ സജ്‌ന കരീം ഉള്‍പ്പെടെ 17 പേര്‍ക്കെതിരെ ഫോറസ്റ്റ് വിജിലന്‍സ് ശുപാര്‍ശ ചെയ്തത് വയനാട്: ചെമ്പ്ര ടൂറിസം അഴിമതിയില്‍ കടുത്ത നടപടിക്ക് ഫോറസ്റ്റ് വിജിലന്‍സ് ശുപാര്‍ശ ചെയ്ത ഉദ്യോഗസ്ഥരെ സംരക്ഷിച്ച് വനംമന്ത്രി. ഉദ്യോഗസ്ഥര്‍ക്കെതിരെ കടുത്ത നടപടി ശുപാര്‍ശ ചെയ്യുന്ന റിപ്പോര്‍ട്ട് മടക്കി. റിപ്പോര്‍ട്ടില്‍ അപാകതകളുണ്ടെന്ന് ചൂണ്ടിക്കാട്ടി ആരോപണത്തില്‍ പുനരന്വേഷണം ആവശ്യപ്പെട്ടിരിക്കുകയാണ് വനംമന്ത്രി.

വൈല്‍ഡ് ലൈഫ് വാര്‍ഡന്‍ സജ്‌ന കരീം ഉള്‍പ്പെടെ 17 പേര്‍ക്കെതിരെ ഫോറസ്റ്റ് വിജിലന്‍സ് ശുപാര്‍ശ ചെയ്തത്. ചെമ്പ്രയില്‍ അനധികൃത പണപ്പിരിവ് നടത്തിയെന്നാരോപിച്ച് കോഴിക്കോട് ഡിസിസി ജനറല്‍ സെക്രട്ടറി ഷാജിര്‍ അറാഫത്തിന്റെ പരാതിയിലാണ് നടപടി. നടപടിക്ക് ശുപാര്‍ശ ചെയ്ത ഫോറസ്റ്റ് വിജിലന്‍സ് ഡിഎഫ്ഒയെ മാറ്റാനും നീക്കം നടക്കുന്നുണ്ട്.

Content Highlights: Chembra Tourism Scam Minister A K Saseendran protect Accused",left
"Nationalഅസമിൽ ഭൂചലനം; 5.0 ‌തീവ്രത രേഖപ്പെടുത്തിഇന്ന് പുലർച്ചെ 2:25 ന് 16 കിലോമീറ്റർ ദൂരത്തില്‍ പ്രകമ്പനം ഉണ്ടായി മോറിഗാവ്: അസമിലെ മൊറിഗാവ് ജില്ലയിൽ ഭൂചലനം അനുഭവപ്പെട്ടു. റിക്ടർ സ്കെയിലിൽ അഞ്ച് തീവ്രതയിലാണ് ഭൂകമ്പം അനുഭവപ്പെട്ടതെന്ന് നാഷണൽ സെന്റർ ഫോർ സീസ്മോളജി (എൻസിഎസ്) അറിയിച്ചു. ഇന്ന് പുലർച്ചെ 2:25 ന് അനുഭവപ്പെട്ട ഭൂകമ്പത്തില്‍ 16 കിലോമീറ്റർ ദൂരത്തില്‍ പ്രകമ്പനം ഉണ്ടായി.

ഗുവാഹത്തിയിലും സംസ്ഥാനത്തിന്റെ മറ്റ് ഭാഗങ്ങളിലും ഭൂചലനം അനുഭവപ്പെട്ടു.

ചൊവ്വാഴ്ച പുലർച്ചെ ബംഗാൾ ഉൾക്കടലിലും റിക്ടർ സ്കെയിലിൽ 5.1 തീവ്രതയിൽ ഭൂചലനം അനുഭവപ്പെട്ടിരുന്നു.എൻ‌സി‌എസ് പ്രകാരം രാവിലെ 6:10 ന് 91 കിലോമീറ്റർ താഴ്ചയിലാണ് ഭൂകമ്പം ഉണ്ടായത്.

EQ of M: 5.0, On: 27/02/2025 02:25:40 IST, Lat: 26.28 N, Long: 92.24 E, Depth: 16 Km, Location: Morigaon, Assam.For more information Download the BhooKamp Apphttps://t.co/5gCOtjdtw0@DrJitendraSingh@OfficeOfDrJS@Ravi_MoES@Dr_Mishra1966@ndmaindiapic.twitter.com/x6y5vHaGjg

Content Highlight : Earthquake Of Magnitude 5 Hits Assam",left
"നിമിഷ പ്രിയയുടെ വധശിക്ഷയിൽ നിർണായക വെളിപ്പെടുത്തലുമായി യെമൻ എംബസി; 'വധശിക്ഷ പ്രസിഡൻ്റ് അംഗീകരിച്ചിട്ടില്ല'  -                     - ദില്ലി:മലയാളി നഴ്സ് നിമിഷ പ്രിയയുടെ വധശിക്ഷ പ്രസിഡന്‍റ് അംഗീകരിച്ചിട്ടില്ലെന്ന് യെമന്‍. വധശിക്ഷക്ക് അംഗീകാരം നല്‍കിയത് ഹൂതി സുപ്രീം കൗണ്‍സിലാണെന്നും ദില്ലിയിലെ യെമന്‍ എംബസി വാര്‍ത്താ കുറിപ്പില്‍ വ്യക്തമാക്കി. യെമന്‍ പ്രസിഡന്‍റ് വധശിക്ഷക്ക് അംഗീകാരം നല്‍കിയെന്ന  റിപ്പോര്‍ട്ടുകളോട് പ്രതികരിക്കുകയായിരുന്നു എംബസി.

നിമിഷ പ്രിയയുടെ വധശിക്ഷ പ്രസിഡന്‍റ് റാഷദ് അല്‍ അലിമി അംഗീകരിച്ചിട്ടില്ലെന്നാണ് യെമന്‍ എംബസി വ്യക്തമാക്കുന്നത്. കേസ് സംബന്ധമായ കാര്യങ്ങള്‍ കൈകാര്യം ചെയ്യുന്നത് ഹൂതി നിയമ സംവിധാനങ്ങളാണെന്നാണ് വാര്‍ത്താകുറിപ്പിലെ വിശദീകരണം. ഹൂതികളുടെ നിയന്ത്രണത്തിലുള്ള വടക്കന്‍ യെമനിലാണ് കുറ്റകൃത്യം നടന്നത്. നിമിഷ പ്രിയ കഴിയുന്ന ജയിലും അവരുടെ നിയന്ത്രണ മേഖലയിലാണ്. ഹൂതി സുപ്രീം പൊളിറ്റിക്കല്‍ കൗണ്‍സില്‍ നേതാവും വിമത പ്രസിഡന്‍റുമായ മെഹ്ദി അല്‍ മഷാദാണ് വധശിക്ഷ അംഗീകരിച്ചതെന്നും യെമന്‍ വ്യക്തമാക്കി.

യെമന്‍ പ്രസിഡന്‍റ് റാഷദ് അല്‍ അലിമി വധശിക്ഷക്ക് അംഗീകാരം നല്‍കിയെന്നുും ഒരു മാസത്തിനുള്ളില്‍ നടപ്പാക്കുമെന്നുമായിരുന്നു റിപ്പോര്‍ട്ടുകള്‍. പിന്നാലെ നിമിഷ പ്രിയക്കായി അമ്മ പ്രേമകുമാരി വീണ്ടും സഹായം അഭ്യര്‍ത്ഥിക്കുന്ന ദൃശ്യവും പുറത്ത് വന്നു. പിന്തുണ ഉറപ്പ് നല്‍കിയ വിദേശകാര്യ മന്ത്രാലയം പക്ഷേ വധശിക്ഷ ശരിവച്ചെന്ന റിപ്പോര്‍ട്ട് എവിടെയും ഉദ്ധരിച്ചിരുന്നില്ല. ഇന്ത്യയിലെത്തിയ ഇറാന്‍ വിദേശകാര്യ സഹമന്ത്രിയുടെ സംഘത്തിലെ ഉന്നത ഉദ്യോഗസ്ഥന്‍ വിഷയത്തില്‍ ഇടപെടാമെന്ന് പ്രതികരിച്ചിരുന്നു. ഹൂതി വിഭാഗത്തിന് ഇറാന്‍റെ പിന്തുണയുണ്ട്.  2017 ജൂലൈയില്‍ അറസ്റ്റിലായ നിമിഷ പ്രിയക്ക് 2020ലാണ് വധശിക്ഷ വിധിച്ചത്. നിമിഷപ്രിയ നല്‍കിയ അപ്പീലുകളെല്ലാം തള്ളിയിരുന്നു. ബ്ലഡ് മണിയുടെ രണ്ടാം ഘട്ടം നല്‍കുന്നത് തടസപ്പെട്ടതിന് പിന്നാലെയാണ് യെമന്‍ പ്രസിഡന്‍റ് വധശിക്ഷ ശരിവച്ചെന്ന റിപ്പോര്‍ട്ടുകള്‍ പുറത്ത് വന്നത്.

ഞാന്‍ സമ്പന്നനാണ്, പക്ഷേ, എന്ത് ചെയ്യണമെന്ന് അറിയില്ല'; 8000 കോടി രൂപ ആസ്ഥിയുള്ള ഇന്ത്യൻ വംശജന്‍റെ കുറിപ്പ്

://../?=188",right
No title found,right
"Keralaഅഞ്ച് പേർക്ക് പുതുജീവൻ നൽകി ധീരജ്; മരണത്തിലും ജീവിക്കുന്ന ഓർമകൾ നൽകി മാതൃകയായെന്ന് വീണ ജോര്‍ജ്മന്ത്രി വീണാ ജോര്‍ജ് തന്നെ അവയവദാനത്തിന്റെ വിവരം ഫേസ്ബുക്കില്‍ പങ്കുവെച്ചത്. കൊല്ലം: വാഹനാപകടത്തില്‍ മസ്തിഷ്‌ക മരണം സംഭവിച്ച മകന്റെ അവയവങ്ങള്‍ ദാനം ചെയ്ത രക്ഷിതാക്കളെ അഭിനന്ദിച്ച് ആരോഗ്യവകുപ്പ് മന്ത്രി വീണ ജോര്‍ജ്. ഹൃദയഭേദകമായ വാര്‍ത്തയായിരുന്നു കൊല്ലം ആയൂര്‍ മാര്‍ത്തോമ കോളേജ് ഓഫ് സയന്‍സ് ആന്‍ഡ് ടെക്‌നോളജിയിലെ ബി കോം രണ്ടാം വര്‍ഷ വിദ്യാര്‍ത്ഥിയായിരുന്ന ധീരജിന്റെ അവയവങ്ങളാണ് അഞ്ച് പേര്‍ക്ക് പുതുജീവന്‍ നല്‍കിയത്.

മന്ത്രി വീണാ ജോര്‍ജ് തന്നെ അവയവദാനത്തിന്റെ വിവരം ഫേസ്ബുക്കില്‍ പങ്കുവെച്ചത്. മരണത്തിലും ജീവിക്കുന്ന ഓര്‍മ്മകള്‍ നല്‍കി ധീരജ് മാതൃകയായിരിക്കുകയാണെന്ന് വീണാ ജോര്‍ജ് കുറിച്ചു. കുടുംബാംഗങ്ങളുടെയും സുഹൃത്തുക്കളുടെയും ദുഖത്തില്‍ പങ്കുചേരുന്നു. കഠിനമായ അവസ്ഥയിലും അവയവദാനത്തിന് തയ്യാറായ ധീരജിന്റെ അച്ഛന്റയും അമ്മയുടെയും മനസ്സിന് മുന്നില്‍ നമിക്കുന്നുവെന്നും മന്ത്രി കുറിച്ചു.

ഫേസ്ബുക്ക് പോസ്റ്റിന്റെ പൂര്‍ണരൂപം

ഹൃദയഭേദകമായ വാര്‍ത്തയായിരുന്നു കൊല്ലം ആയൂര്‍ മാര്‍ത്തോമ കോളേജ് ഓഫ് സയന്‍സ് ആന്‍ഡ് ടെക്‌നോളജിയിലെ ബി കോം രണ്ടാം വര്‍ഷ വിദ്യാര്‍ത്ഥിയായിരുന്ന ധീരജ് ആര്‍ നായറിന്റെ മരണം. ബൈക്ക് അപകടത്തില്‍ മസ്തിഷ്‌ക മരണം സംഭവിച്ച പ്രിയപ്പെട്ട ധീരജിന്റെ ജീവന്‍ പൊലിഞ്ഞെങ്കിലും, അവന്റെ അവയവങ്ങളിലൂടെ അഞ്ച് പേര്‍ക്കാണ് പുതുജീവന്‍ നല്‍കിയത്. മരണത്തിലും ജീവിക്കുന്ന ഓര്‍മ്മകള്‍ നല്‍കി ധീരജ് മാതൃകയായിരിക്കുകയാണ്.

ഈ വലിയ നഷ്ടത്തില്‍ കുടുംബാംഗങ്ങളുടെയും സുഹൃത്തുക്കളുടെയും ദുഃഖത്തില്‍ പങ്കുചേരുന്നു. ഈ കഠിനമായ അവസ്ഥയിലും അവയവദാനത്തിന് തയ്യാറായ ധീരജിന്റെ അച്ഛന്റയും അമ്മയുടെയും മനസ്സിന് മുന്നില്‍ നമിക്കുന്നു. മകന്‍ മരണശേഷവും ജീവിക്കുന്നു എന്നത് ഒരു വലിയ ആശ്വാസമാണ്. കൊല്ലം ചടയമംഗലം സ്വദേശിയും കെഎസ്ആര്‍ടിസി കണ്ടക്ടറുമായ രാജേഷ് ജെ ബാബുവിന്റെയും ദീപയുടെയും മകനാണ് ധീരജ്. അകാലത്തില്‍ പൊലിഞ്ഞുപോയ ധീരജിന്റെ ഓര്‍മ്മകള്‍ക്ക് മുന്‍പില്‍ ഒരായിരം പ്രണാമം…

Content Highlights: Veena George shares organ donation story of a student",left
No title found,right
"Keralaകാക്കനാട് മരിച്ച നിലയിൽ കണ്ടെത്തിയ കുടുംബത്തിൻ്റെ മരണം; അറസ്റ്റ് ഭയന്നുള്ള ആത്മഹത്യയാണോ എന്ന് സംശയംമരിച്ച നിലയിൽ കണ്ടെത്തിയ കസ്റ്റംസ് ഉദ്യോഗസ്ഥൻ മനീഷ് വിജയ്, സഹോദരി ശാലിനി, മാതാവ് ശകുന്തള അഗർവാൾ എന്നിവരുടെ പോസ്റ്റ്‌മോർട്ടം ഇന്ന് കളമശേരി മെഡിക്കൽ കോളേജിൽ നടക്കും കൊച്ചി: കാക്കനാട് മരിച്ച നിലയിൽ കണ്ടെത്തിയ കസ്റ്റംസ് ഉദ്യോഗസ്ഥൻ മനീഷ് വിജയ്, സഹോദരി ശാലിനി, മാതാവ് ശകുന്തള അഗർവാൾ എന്നിവരുടെ പോസ്റ്റ്‌മോർട്ടം ഇന്ന് കളമശേരി മെഡിക്കൽ കോളേജിൽ നടക്കും. വിദേശത്തുള്ള സഹോദരി എത്താൻ വൈകിയതോടെയാണ് ഇന്നലെ നടത്താനിരുന്ന പോസ്റ്റ്‌മോർട്ടം മാറ്റിവെച്ചത്. അറസ്റ്റ് ഭയന്നുള്ള ആത്മഹത്യയാണോ എന്ന് പോലീസ് സംശയിക്കുന്നുണ്ട് . എന്നാൽ അമ്മ കട്ടിലിൽ മരിച്ച കിടക്കുന്നതായാണ് കണ്ടെത്തിയത്. പോസ്റ്റ്‌മോർട്ടത്തിന് ശേഷമേ അമ്മയുടെ മരണ കാരണം വ്യക്തമാക്കാനാവു എന്ന് പോലീസ് അറിയിച്ചു.

സഹോദരി ശാലിനിയുടെ ജോലിയുമായി ബന്ധപ്പെട്ട കേസിൽ കാക്കനാട് മരിച്ച നിലയിൽ കണ്ടെത്തിയ കസ്റ്റംസ് അഡീഷണൽ കമ്മീഷണർ മനീഷ് വിജയ്‌യുടെ കുടുംബം നിരാശയിലായിരുന്നവെന്ന് സൂചനയുണ്ട്. സഹോദരിയുടെ കേസിൻ്റെ കാര്യത്തിനായി ജാർഖണ്ഡിൽ പോകണമെന്ന് ചൂണ്ടിക്കാണിച്ചായിരുന്നു മനീഷ് വിജയ് ലീവിന് അപേക്ഷിച്ചിരുന്നത്. എന്നാൽ കുടുംബം ജാർഖണ്ഡിലേയ്ക്ക് പോയിരുന്നില്ല.

മനീഷിൻ്റെ സഹോദരി ശാലിനി ജാർഖണ്ഡ് പബ്ലിക് സർവീസ് കമ്മീഷൻ നടത്തിയ പരീക്ഷയിൽ ഒന്നാം റാങ്കുകാരിയായിരുന്നു. 2006-2007 കാലത്ത് നടന്ന പരീക്ഷയിലെ റാങ്കിൻ്റെ അടിസ്ഥാനത്തിൽ ശാലിനിയ്ക്ക് ഡെപ്യൂട്ടി കളക്ടർ ആയി ജോലി ലഭിച്ചിരുന്നു. എന്നാൽ പരീക്ഷയിൽ വ്യാപകമായി ക്രമക്കേട് നടന്നുവെന്ന ആരോപണം ഉയർന്നതോടെ ജോലി നഷ്ടമാകുകയായിരുന്നു. കേസിൽ ശാലിനിയെ സിബിഐ കോടതി വിളിപ്പിച്ചിരുന്നുവെന്നും 15നാണ് ഹാജരാകേണ്ടിയിരുന്നതെന്നും വിവരമുണ്ട്. സമൻസ് കിട്ടിയിരുന്നു എന്നു മനീഷ് വിജയുടെ സഹപ്രവർത്തകർ മൊഴി നൽകിയിട്ടുണ്ട്.

മനീഷും കുടുംബവും താമസിച്ചിരുന്ന കസ്റ്റംസിൻ്റെ ക്വാ‍ർട്ടേഴ്സിൽ നിന്ന് കുറിപ്പ് കണ്ടെത്തിയെങ്കിലും ഇതിൽ മരണ കാരണം ഉണ്ടായിരുന്നു. ഹിന്ദിയിൽ എഴുതിയ കുറിപ്പിൽ വിദേശത്തുള്ള സഹോദരിയെ വിവരം അറിയിക്കണം എന്ന് മാത്രമാണ് ഉള്ളത്. മൂന്ന് മൃതദേഹങ്ങളും കളമശ്ശേരി മെഡിക്കൽ കോളേജിലേക്ക് മാറ്റിയിരുന്നു. കഴിഞ്ഞ കുറച്ചു ദിവസങ്ങളായി അവധിയിലായിരുന്നു മനീഷ് വിജയ്. അവധി കഴിഞ്ഞിട്ടും മനീഷ് എത്താതായതോടെ സഹപ്രവർത്തകർ മൊബൈലിൽ ബന്ധപ്പെടാൻ ശ്രമിച്ചിരുന്നു. എന്നാൽ ഫോൺ സ്വിച്ച് ഓഫ് ചെയ്ത നിലയിലായിരുന്നു. ഇതോടെ ഇന്നലെ വൈകിട്ട് സഹപ്രവർത്തകർ ക്വാർട്ടേഴ്‌സിൽ എത്തി പരിശോധിച്ചപ്പോഴാണ് മനീഷിനെയും ശാലിനിയേയും തൂങ്ങിമരിച്ച നിലയിൽ കണ്ടെത്തിയത്. തുടർന്ന് സഹപ്രവർത്തകർ പൊലീസിൽ വിവരം അറിയിക്കുകയായിരുന്നു.

പൊലീസ് എത്തി പരിശോധിച്ചപ്പോഴാണ് അമ്മയേയും മരിച്ച നിലയിൽ കണ്ടെത്തിയത്. അമ്മയുടെ മൃതദേഹം കട്ടിലിൽ ബെഡ് ഷീറ്റിട്ട് മൂടിയ നിലയിലായിരുന്നു. മൃതദേഹത്തിന് ചുറ്റും പൂക്കൾ വിതറിയിരുന്നു. തൊട്ടരികിൽ കുടുംബ ഫോട്ടോയുംവെച്ചിരുന്നു. മൂന്ന് പേരുടേയും മൃതദേഹങ്ങൾ പുഴുവരിച്ചിരുന്നു. മൃതദേഹങ്ങൾക്ക് നാല് മുതൽ അഞ്ച് ദിവസംവരെ പഴക്കമുണ്ടെന്നാണ് കരുതുന്നത്.

Content Highlights: Autopsy of the bodies of the Customs officer and his family found in Customs quarters today",left
"Nationalഎങ്കിൽ വെള്ളം കുടിച്ചുകാണിക്കൂ; നദിയിൽ വിസർജ്യ ബാക്ടീരിയ കണ്ടെത്തിയതിൽ ​യോ​ഗിയെ വെല്ലുവിളിച്ച് വിശാൽ ദദ്‌ലാനിമഹാകുംഭമേള നടക്കുന്ന പ്രയാ​ഗ് രാജിലെ നദിയിൽ മനുഷ്യ-മൃ​ഗ വിസർജ്ജ്യത്തിൽ കാണപ്പെടുന്ന കോളിഫോം ബാക്ടീരിയയുടെ അമിത സാന്നിധ്യം കണ്ടെത്തിയിരുന്നു. എന്നാൽ ഈ ജലം കുളിക്കാൻ മാത്രമല്ല കുടിക്കാനും സാധിക്കുമെന്നായിരുന്നു യോ​ഗിയുടെ പ്രതികരണം ന്യൂഡൽഹി: കുംഭമേള നടക്കുന്ന പ്രദേശത്തെ വെള്ളത്തിൽ വിസർജ്യ ബാക്ടീരിയ കണ്ടെത്തിയെന്ന വാദം തള്ളിയ മുഖ്യമന്ത്രി യോ​ഗി ആദിത്യനാഥിനെ വെല്ലുവിളിച്ച് ​ഗായകനും സം​ഗീത സംവിധായകനുമായ വിശാൽ ദദ്‌ലാനി. പ്രയാ​ഗ് രാജിലെ നദിയിൽ നിന്ന് ഒരു കവിൾ വെള്ളം കുടിക്കാൻ യോ​ഗിക്ക് ധൈര്യമുണ്ടോ എന്നാണ് വിശാലിന്റെ പ്രതികരണം.

'വിദ്വേഷമുള്ളവരെ കുറിച്ച് ആലോചിച്ച് വിഷമിക്കേണ്ട, സർ. ഞങ്ങൾ താങ്കളെ വിശ്വസിക്കുന്നു. ധൈര്യമായി താങ്കൾ മുന്നോട്ട് പോവുക, ക്യാമറയെ സാക്ഷി നിർത്തി നദിയിൽ നിന്ന് നേരിട്ട് വെള്ളം കോരിക്കുടിക്കൂ…’, എന്നായിരുന്നു വിശാൽ ദദ്‌ലാനി ഇൻസ്റ്റാഗ്രാം സ്റ്റോറിയിലൂടെ യോഗി​​യോട് ആവശ്യപ്പെട്ടത്.

മഹാകുംഭമേള നടക്കുന്ന പ്രയാ​ഗ് രാജിലെ നദിയിലെ ജലത്തിൽ മനുഷ്യ-മൃ​ഗ വിസർജ്യത്തിൽ കാണപ്പെടുന്ന കോളിഫോം ബാക്ടീരിയയുടെ അമിത സാന്നിധ്യമുണ്ടെന്നായിരുന്നു റിപ്പോർട്ട്. എന്നാൽ ഇത് തെറ്റാണെന്നും ഈ ജലം കുളിക്കാൻ മാത്രമല്ല കുടിക്കാനും സാധിക്കുമെന്നും യോ​ഗി പറഞ്ഞിരുന്നു. ഇതിന് പിന്നാലെയാണ് വിശാലിന്റെ പ്രതികരണം.

ഗംഗ നദിയടക്കമുള്ള ത്രിവേണി സംഗമത്തിലെ ജലത്തിൽ മനുഷ്യവിസർജ്യത്തിൽ കാണപ്പെടുന്ന കോളിഫാം ബാക്ടീരിയ അടക്കമുള്ളവയുടെ അളവ് ഉയർന്ന നിലയിലാണെന്ന് യുപി മലിനീകരണ നിയന്ത്രണബോർഡ് കണ്ടെത്തിയിരുന്നു. അനുവദനീയമായ കോളിഫോം ബാക്ടീരിയയിൽ നിന്ന് 2000 ശതമാനം വരെ അധികമാണ് കുംഭമേള നടക്കുന്ന പ്രദേശത്തെ ജലത്തിൽ നിന്ന് കണ്ടെത്തിയ ബാക്ടീരിയയുടെ അളവ് എന്നാണ് പരിശോധന റിപ്പോർട്ട്. 100 മില്ലി ലിറ്റർ വെള്ളത്തിൽ പരമാവധി 2500 എംപിഎൻ ആണ് കോളിഫോം ബാക്ടീരിയയുടെ അനുവദനീയ അളവ്. എന്നാൽ, കുംഭമേള നടക്കുന്ന ജനുവരി 20ന് ഇത് 49,000 ആയിരുന്നു. ഫെബ്രുവരി 4ന് അനുവദനീയമായതിന്റെ 300 ശതമാനം അധികമാണ് ത്രിവേണി സംഗമ ജലത്തിലെ കോളിഫോമിന്റെ അളവ്. ഇവിടെയാണ് കുംഭമേളക്കെത്തുന്ന ലക്ഷക്കണക്കിന് ഭക്തർ പുണ്യസ്നാനം ​നടത്തുന്നത്.

റിപ്പോർട്ട് പൂർണമായി തള്ളിയായിരുന്നു യോ​ഗി ആദിത്യനാഥ് രം​ഗത്തെത്തിയത്. ഗം​ഗയിലെയും യമുനയിലെയും വിശുദ്ധസ്നാനത്തിന് അനുയോജ്യമാണെന്ന് പറഞ്ഞ യോ​ഗി ആദിത്യനാഥ് മതപരമായ സമ്മേളനത്തെ അപകീർത്തിപ്പെടുത്താനുള്ള ശ്രമത്തിന്റെ ഭാ​ഗമാണ് ഇത്തരത്തിലുള്ള പ്രചാരണമെന്നും ആരോപിച്ചു. ഈ മേള ഏതെങ്കിലും പാർട്ടിയോ സർക്കാരോ സംഘടിപ്പിച്ചതല്ല. ഇത് സമൂഹത്തിൻ്റേതാണ്. മൃഗങ്ങളുടെ അവശിഷ്ടം, മലിനജലം എന്നിങ്ങനെ വിവിധ കാരണങ്ങളാൽ ബാക്ടീരിയ വർധിക്കും. എന്നാല്‍ പ്രയാഗ്‌രാജിലെ ഫീക്കൽ കോളിഫോമിൻ്റെ അളവ് 100 മില്ലിയിൽ 2,500 എംപിഎന്നിൽ താഴെയാണ് എന്നും അദ്ദേഹം വിശദീകരിച്ചു. സംഗമത്തിലും പരിസരത്തുമുള്ള എല്ലാ പൈപ്പുകളും ഡ്രെയിനുകളും ടേപ്പ് ചെയ്ത് ശുദ്ധീകരിച്ചതിന് ശേഷം മാത്രമാണ് വെള്ളം തുറന്നുവിടുന്നത്. ജലത്തിൻ്റെ ഗുണനിലവാരം നിലനിർത്താൻ തുടർച്ചയായി യുപി മലിനീകരണ നിയന്ത്രണ ബോർഡ് നിരീക്ഷിച്ചുവരികയാണെന്നും യോ​ഗി പറഞ്ഞിരുന്നു.

Content Highlight: Vishal Dadlani slams Yogi Adityanath, asks him to drink water from river where faecal coliform was found",left
"താക്കറെമാരുടെ ഐക്യം; മോഡിയുടെ ‘ഗാന്ധിസം’ നിര്‍ണായകമായ ബൃഹന്‍മുംബെെ മുനിസിപ്പല്‍ കോര്‍പറേഷന്‍ തെരഞ്ഞെടുപ്പിന് മുന്നോടിയായി ബന്ധുക്കളായ ഉദ്ധവ്, രാജ് താക്കറെമാര്‍ അനുരഞ്ജന സാധ്യത സൂചിപ്പിച്ചതോടെ മഹാരാഷ്ട്രയുടെ രാഷ്ട്രീയാന്തരീക്ഷത്തില്‍ കൗതുകകരമായ  മാറ്റം ദൃശ്യമാകുന്നു. ശിവസേനയുടെ (യുബിടി) മുഖപത്രമായ സാമ്‌ന അതിന്റെ മുഖപ്രസംഗത്തില്‍, രണ്ട് നേതാക്കളും (ഉദ്ധവ്, രാജ്) സംസ്ഥാനത്തിന്റെ താല്പര്യങ്ങൾക്കായി വിട്ടുവീഴ്ചാ നടപടികൾ സ്വീകരിക്കുമെന്ന് ചൂണ്ടിക്കാട്ടി. “വിഷത്തിൽ നിന്ന് അമൃത് പുറത്തുവന്നാൽ, മഹാരാഷ്ട്രയ്ക്ക് അത് ഗുണകരമാണെ“ന്ന് ശിവസേന (യുബിടി) നേതാവ് സഞ്ജയ് റൗട്ട് പറഞ്ഞു. “ഉദ്ധവിനും രാജിനും ഇടയിൽ പുറത്തുനിന്നുള്ളവർ മധ്യസ്ഥത വഹിക്കേണ്ട കാര്യമില്ല. അവരുടെ വികാരങ്ങളും കുടുംബ ബന്ധങ്ങളും എനിക്കറിയാം. രാഷ്ട്രീയം ഒരിക്കലും ബന്ധങ്ങൾ തകര്‍ക്കുന്നില്ല. അനുരഞ്ജന കാര്യത്തില്‍ ഉദ്ധവ് വളരെ പോസിറ്റീവാണ്. മഹാരാഷ്ട്രയുടെയും മറാത്തി മാനൂസിന്റെയും (മറാത്തി സംസാരിക്കുന്നവര്‍) പുരോഗതിക്കാണ് അദ്ദേഹം നിലപാടെടുക്കുന്നത്”.

അതേസമയം നിലവിൽ വിദേശത്തുള്ള രാജ് താക്കറെ തന്റെ പാർട്ടി നേതാക്കളോടും പ്രവർത്തകരോടും, പുനഃസമാഗമത്തിന്റെ ഊഹാപോഹങ്ങളെയും വികാസപരിണാമങ്ങളെയും കുറിച്ച് അഭിപ്രായം പറയുന്നതിൽ നിന്ന് വിട്ടുനിൽക്കാൻ നിർദേശിച്ചു. ശിവസേനയുടെ പ്രധാന നേതാക്കളായിരുന്ന ഇരുവരും മൂന്ന് പതിറ്റാണ്ടുകളായി കടുത്ത എതിരാളികളാണ്. രാഷ്ട്രീയമായി ഇവര്‍ വീണ്ടും ഒന്നിച്ചാൽ, അത് സംസ്ഥാന രാഷ്ട്രീയത്തിൽ മറ്റൊരു അട്ടിമറിക്ക് കാരണമാകും. 2022ലും 23ലും ശിവസേനയിലും നാഷണലിസ്റ്റ് കോൺഗ്രസ് പാർട്ടിയിലും രാഷ്ട്രീയ സംഘർഷങ്ങളും കടുത്ത പിളർപ്പുകളും കണ്ട സംസ്ഥാനമാണ് മഹാരാഷ്ട്ര.ബിഹാർ തെരഞ്ഞെടുപ്പില്‍ എൻഡിഎയ്ക്ക് പിന്തുണയുമായി മോഡിയെത്തി. ഇനിയെന്നും ഇതേമുന്നണിയിലെന്ന് നിതീഷ് പ്രതിജ്ഞയെടുത്തു. ഈ വർഷാവസാനം നടക്കാനിരിക്കുന്ന നിയമസഭാ തെരഞ്ഞെടുപ്പിന് മുന്നോടിയായി ബിഹാർ രാഷ്ട്രീയം ചൂടുപിടിക്കുകയാണ്. 2022ൽ ബിജെപി നയിക്കുന്ന എൻഡിഎയിൽ നിന്ന് തന്റെ പാർട്ടി പുറത്തുപോയതിന് സഹപ്രവർത്തകനും കേന്ദ്രമന്ത്രിയുമായ ലാലൻ സിങ് എന്ന രാജീവ് രഞ്ജൻ സിങ്ങിനെ ബിഹാർ മുഖ്യമന്ത്രി നിതീഷ് കുമാർ കുറ്റപ്പെടുത്തി. മധുബനിയിൽ നടന്ന പരിപാടിയിൽ നരേന്ദ്ര മോഡിയുമായി വേദി പങ്കിട്ടുകാെണ്ട് ജെഡിയു എൻഡിഎയോടൊപ്പം  ഉറച്ചുനിൽക്കുന്നുവെന്ന് അദ്ദേഹം പ്രധാനമന്ത്രിയെ ബോധ്യപ്പെടുത്തി. മുൻ ജെഡിയു ദേശീയ പ്രസിഡന്റ് ലാലൻ സിങ്ങും പരിപാടിയിൽ പങ്കെടുത്തു. മുൻ മുഖ്യമന്ത്രി ലാലു പ്രസാദിന്റെ നേതൃത്വത്തിലുള്ള ആർജെഡിക്കെതിരെ പോരാടാനുള്ള തന്റെ പൂർണ പ്രതിബദ്ധത നിതീഷ് വീണ്ടും ഉറപ്പിച്ചു. 243 സീറ്റുകളുള്ള ബിഹാറിൽ ഈ വർഷം അവസാനം തെരഞ്ഞെടുപ്പ് നടക്കും.

ജമ്മു കശ്മീരിലെ പഹൽഗാമിൽ ചൊവ്വാഴ്ചയുണ്ടായ ഭീരുത്വം നിറഞ്ഞതും മുന്‍കൂട്ടി തയ്യാറാക്കിയതുമായ ഭീകരാക്രമണത്തെ കോൺഗ്രസ് വർക്കിങ് കമ്മിറ്റി (സിഡബ്ല്യുസി) ശക്തമായി അപലപിച്ചു. ഇത് നമ്മുടെ രാജ്യത്തിന്റെ മൂല്യങ്ങൾക്ക് നേരെയുള്ള നേരിട്ടുള്ള ആക്രമണമാണെന്ന് പാർട്ടി വിലയിരുത്തി. ഭീകരാക്രമണത്തിന് കാരണമായ ഇന്റലിജൻസ് പരാജയങ്ങളെയും സുരക്ഷാ വീഴ്ചകളെയും കുറിച്ച് സമഗ്രമായ അന്വേഷണവും വിശകലനവും നടത്തണമെന്നും ആവശ്യപ്പെട്ടു. “പാകിസ്ഥാന്റെ ഭീരുത്വം നിറഞ്ഞ  ഭീകരപ്രവർത്തനം നമ്മുടെ റിപ്പബ്ലിക്കിന്റെ മൂല്യങ്ങൾക്ക് നേരെയുള്ള  ആക്രമണമാണ്. രാജ്യത്തുടനീളം വദ്വേഷവികാരങ്ങൾ വർധിപ്പിക്കുന്നതിനാണ് ഹിന്ദുക്കളെ മനഃപൂർവം ലക്ഷ്യംവച്ചത്. ഗുരുതരമായ പ്രതിസന്ധി നേരിടുന്നതിനും സമാധാനത്തിനും ജനങ്ങളോട് അഭ്യർത്ഥിക്കുകയും പ്രതികൂല സാഹചര്യങ്ങളിൽ നമ്മുടെ ഐക്യത്തെ വീണ്ടും ഉറപ്പിക്കുകയും ചെയ്യുന്നു. അതിർത്തികടന്നുള്ള ഭീകരതയെ ദൃഢനിശ്ചയത്തോടെയും ഐക്യത്തോടെയും നേരിടാനുള്ള ഇന്ത്യൻ നാഷണൽ കോൺഗ്രസിന്റെ ദീർഘകാല ദൃഢനിശ്ചയത്തെ വീണ്ടും ഉറപ്പിക്കുന്നുവെന്നും പ്രമേയത്തിൽ പറഞ്ഞു. വരാനിരിക്കുന്ന അമർനാഥ് യാത്രയിൽ ദശലക്ഷക്കണക്കിന് തീർത്ഥാടകരുടെ സുരക്ഷ ദേശീയ മുൻഗണനയായി കാണണമെന്നും ശക്തവും സുതാര്യവുമായ സുരക്ഷാ ക്രമീകരണങ്ങൾ കാലതാമസമില്ലാതെ നടപ്പിലാക്കണമെന്നും സര്‍ക്കാരിനോട് ആവശ്യപ്പെട്ടു.

ബിഹാർ നിയമസഭാ തെരഞ്ഞെടുപ്പ് മുന്നില്‍ കണ്ട് സംസ്ഥാനത്തെ അടിസ്ഥാന സൗകര്യങ്ങളും പൊതുസേവനങ്ങളും ശക്തിപ്പെടുത്തുന്നതിന് ഊന്നൽ നൽകുന്ന വികസന പദ്ധതികൾ മധുബനിയിൽ പ്രധാനമന്ത്രി നരേന്ദ്ര മോഡി ഉദ്ഘാടനം ചെയ്തു. 13,480 കോടിയിലധികം ചെലവ് വരുന്ന പദ്ധതികൾക്ക് തറക്കല്ലിടുകയും ഉദ്ഘാടനം ചെയ്യുകയും ചെയ്ത പ്രധാനമന്ത്രി രാജ്യത്തുടനീളമുള്ള പഞ്ചായത്തീ രാജ് സ്ഥാപനങ്ങളെ അഭിസംബോധന ചെയ്യുകയുമുണ്ടായി. ദേശീയ പഞ്ചായത്തീ രാജ് ദിനത്തോടനുബന്ധിച്ച് നടന്ന പരിപാടിയിൽ സംസാരിക്കവെ, വികസിത ഇന്ത്യക്ക് വികസിത ബിഹാർ അനിവാര്യമാണെന്നും പുരോഗതിയുടെ നേട്ടങ്ങൾ സംസ്ഥാനത്തിന്റെ എല്ലാ കോണുകളിലും എത്തുന്നുവെന്ന് ഉറപ്പാക്കാൻ ശ്രമങ്ങൾ നടക്കുന്നുണ്ടെന്നും മോഡി പറഞ്ഞു.

മഹാത്മാഗാന്ധി സത്യഗ്രഹ മന്ത്രം വികസിപ്പിച്ച നാടാണ് ബിഹാർ. ഗ്രാമങ്ങൾ സജ്ജവും സ്വയംപര്യാപ്തവുമാകുമ്പോൾ മാത്രമേ ഇന്ത്യയുടെ ദ്രുതഗതിയിലുള്ള വികസനം സാധ്യമാകൂ എന്ന മഹാത്മാഗാന്ധിയുടെ വിശ്വാസത്തെ മോഡി എടുത്തുപറഞ്ഞു. പഞ്ചായത്തീ രാജ് എന്ന ആശയം ഈ വികാരത്തിൽ വേരൂന്നിയതാണ്. ബിഹാറിലെ ഗോപാൽഗഞ്ച് ജില്ലയിലെ ഹത്വയിൽ റെയിൽ അൺലോഡിങ് സൗകര്യമുള്ള 340 കോടി രൂപയുടെ എൽപിജി ബോട്ടിലിങ് പ്ലാന്റിന് പ്രധാനമന്ത്രി തറക്കല്ലിട്ടു. വിതരണ ശൃംഖല സുഗമമാക്കുന്നതിനും എൽപിജി ഗതാഗതത്തിന്റെ കാര്യക്ഷമത മെച്ചപ്പെടുത്തുന്നതിനും ലക്ഷ്യമിട്ടാണിത്.നിതീഷ് കുമാർ സർക്കാർ ഉദ്യോഗസ്ഥരെ ഉപയോഗിച്ച് പഞ്ചായത്ത് പ്രതിനിധികളെ ഭീഷണിപ്പെടുത്തുകയും അവരുടെ അവകാശങ്ങളും പദവികളും കവർന്നെടുക്കുകയും ചെയ്യുന്നുവെന്ന് ബിഹാറിലെ പ്രതിപക്ഷ നേതാവും ആർജെഡി നേതാവുമായ തേജസ്വി പ്രസാദ് യാദവ് ആരോപിച്ചു. ഗുജറാത്തിന് എല്ലാ സാമ്പത്തിക സഹായങ്ങളും നൽകുന്ന കേന്ദ്രത്തിൽ നിന്ന് സംസ്ഥാനത്തിന് ചിറ്റമ്മനയം അനുഭവിക്കേണ്ടി വരുന്നതിനാൽ ബിഹാറിലെ ജനങ്ങൾ മാറ്റം ആഗ്രഹിക്കുന്നുവെന്നും തേജസ്വി പറഞ്ഞു.

ഇവിടെ യഥാർത്ഥ മുഖ്യമന്ത്രി ആരാണെന്ന് ബുദ്ധിയുള്ളവര്‍ക്ക് മനസിലാകുമെന്നതിനാൽ, അദ്ദേഹത്തെക്കുറിച്ച് സംസാരിക്കാൻ താൻ ആഗ്രഹിക്കുന്നില്ലെന്നും തേജസ്വി പറഞ്ഞു. സംസ്ഥാനത്ത് 20 വർഷത്തെ എൻഡിഎ ഭരണവും 11 വർഷത്തെ കേന്ദ്ര ഭരണവും ഉണ്ടായിരുന്നിട്ടും, ബിഹാർ ഇന്ത്യയിലെ ഏറ്റവും പിന്നാക്കം നിൽക്കുന്ന സംസ്ഥാനമായി തുടരുന്നുവെന്നും അദ്ദേഹം ചൂണ്ടിക്കാട്ടി.

(ഐപിഎ)",left
"ഭൂമി ഏറ്റെടുത്ത് നൽകുന്നതിലെ കാലതാമസമാണ് സംസ്ഥാനത്തെ റെയിൽവേ വികസനത്തിന് തടസ്സം;കേന്ദ്രമന്ത്രി അശ്വിനി വൈഷ്ണവ് -                  - ദില്ലി:ഭൂമി ഏറ്റെടുത്ത് നൽകുന്നതിലെ കാലതാമസമാണ് സംസ്ഥാനത്തെ റെയിൽവേ വികസനത്തിന് തടസ്സമെന്ന് കേന്ദ്ര റെയിൽവേ മന്ത്രി അശ്വിനി വൈഷ്ണവ്. രാജ്യസഭയിൽ ജെബി മേത്തർ എംപിയുടെ ചോദ്യത്തിനാണ് കേന്ദ്രമന്ത്രിയുടെ മറുപടി.

റെയിൽവേയുടെ വികസനത്തിന് 476 ഹെക്ടർ ഭൂമി ആവശ്യമാണ്. 14 ശതമാനം ഭൂമി മാത്രമാണ് ലഭിച്ചിട്ടുള്ളത്. ഭൂമി ഏറ്റെടുക്കുന്നതിന് 2111.83 കോടി രൂപ സംസ്ഥാനത്തിന് കൈമാറിയിട്ടുണ്ട്. അങ്കമാലി - ശബരി പാതക്ക് 391.6 ഹെക്ടർ, എറണാകുളം - കുമ്പളം 2.61 ഹെക്ടർ, കുമ്പളം - തുറവൂർ 4.6 ഹെക്ടർ, തിരുവനന്തപുരം - കന്യാകുമാരി 7.8 ഹെക്ടർ, ഷൊർണൂർ - വള്ളത്തോൾ നഗർ 4.77 ഹെക്ടർ എന്നിങ്ങനെയാണ്  ഭൂമി വേണ്ടത്. റെയിൽവേ വികസനത്തിന് 2024-25 ൽ 3011 കോടി രൂപ അനുവദിച്ചിട്ടുണ്ട്. കൊല്ലങ്കോട്- തൃശ്ശൂർ പാതക്കായി പഠനം നടത്തിയെങ്കിലും ഗതാഗതം കുറവായിരിക്കുമെന്നാണ് കണ്ടെത്തിയിട്ടുള്ളതെന്നും മന്ത്രി പറഞ്ഞു.

'എന്‍റെ പേരില്‍ തമ്മില്‍ തല്ലരുത്': 20 ദിവസം മുന്‍പ് കിട്ടിയ സന്യാസി സ്ഥാനം രാജിവച്ച് നടി മംമ്ത കുല്‍ക്കര്‍ണി

ഏഷ്യാനെറ്റ് ന്യൂസ് ലൈവ് യുട്യൂബിൽ കാണാം",right
"മെട്രോ സ്‌റ്റേഷനുകളിൽ മദ്യശാലകള്‍ തുറക്കാന്‍ ബെവ്‌കോ; ആദ്യഘട്ടം വൈറ്റിലയിലും തൃപ്പൂണിത്തുറയിലും! കൊച്ചി: മെട്രോ സ്‌റ്റേഷന്‍ കെട്ടിടങ്ങളില്‍ പ്രീമിയം മദ്യവില്‍പനശാലകള്‍ തുറക്കാനുള്ള തീരുമാനവുമായി ബിവറേജസ് കോര്‍പറേഷന്‍. വൈറ്റിലയിലും തൃപ്പൂണിത്തുറ വടക്കേക്കോട്ട സ്‌റ്റേഷനിലുമാണ് ആദ്യവില്‍പനശാലകള്‍ തുറക്കാന്‍ ആലോചിക്കുന്നത്. ഇതുമായി ബന്ധപ്പെട്ട ചര്‍ച്ചകള്‍ പുരോഗമിക്കുകയാണ്.

മദ്യം വില്‍ക്കുന്നതിനായി എക്‌സൈസില്‍ നിന്ന് ലൈസന്‍സ് ലഭിക്കേണ്ടതുണ്ട്. ടെണ്ടര്‍ പ്രകാരമായിരിക്കും മദ്യവില്‍പനശാലകള്‍ക്കുള്ള സ്ഥലം ഏറ്റെടുക്കുക. എന്നാല്‍ ഇക്കാര്യത്തില്‍ അന്തിമതീരുമാനം ആയിട്ടില്ലെന്ന് കൊച്ചി മെട്രോ റെയില്‍ അധികൃതര്‍ അറിയിച്ചു.",neutral
"ട്രംപ് എന്തു ചെയ്താലുംഡീ - ഡോളറൈസേഷൻ സംഭവിക്കും കടുത്ത ഗ്ലോബലൈസേഷൻ വിരുദ്ധനായ ട്രംപിൻ്റെ താരിഫ്, സാൻക്ഷൻ ഭീഷണികൾ റഷ്യയെയും ചൈനയെയും തെല്ലും ഉലയ്ക്കാൻ പോകുന്നില്ല. ഗ്ലോബലൈസേഷൻ്റെ പ്രവാചകരായ അമേരിക്ക അതിൻ്റെ ഗുണവശങ്ങൾ കൊണ്ട് ചെറിയ രാഷ്ട്രങ്ങൾ നേടിയ കുതിപ്പിൽ പൊറുതിമുട്ടിയിരിക്കുകയാണ്. ട്രംപ് ഉന്നം വെക്കുന്നത് ചൈനയെയാണ്. എന്തൊക്കെ ഭീഷണികൾ തുടർന്നാലും റഷ്യയും ചൈനയും അമേരിക്കയെ അമ്പരപ്പിച്ചു കൊണ്ടേയിരിക്കും.
കെ.എസ്.ഐ.ഡി.സി. ചെയർപേഴ്സണുംഫെഡറൽ ബാങ്ക് മുൻ ചെയർമാനും എഴുത്തുകാരനുമായ സി. ബാലഗോപാലുംകമൽറാം സജീവും സംസാരിക്കുന്നു.",left
"യുദ്ധത്തിനും സമാധാനത്തിനുമിടയിലെ അമേരിക്ക;വാഷിങ്ടൺ മുതൽ ട്രംപ് വരെ 1789ഏപ്രിൽ 30-ന് ന്യൂയോർക്കിലെ വാൾ സ്ട്രീറ്റിലുള്ള ഫെഡറൽ ഹാളിലാണ് ജോർജ് വാഷിങ്ടൺ അമേരിക്കയുടെ ആദ്യത്തെ പ്രസിഡൻറായി സത്യപ്രതിജ്ഞ ചെയ്യുന്നത്. ബ്രിട്ടൻെറ കോളനിയായിരുന്ന അമേരിക്കയുടെ സ്വാതന്ത്ര്യത്തിന് വേണ്ടിയുള്ള പോരാട്ടത്തിൽ മുന്നണിപ്പോരാളിയായിരുന്നു വാഷിങ്ടൺ. ബ്രിട്ടീഷ് ഭരണത്തിൽ പൊറുതിമുട്ടിയ ജനം നേരിട്ടുള്ള പോരാട്ടത്തിന് തെരുവിലിറങ്ങി. 1775 മെയിൽ ഫിലാഡൽഫിയയിൽ ചേർന്ന രണ്ടാം കോണ്ടിനെൻറൽ കോൺഗ്രസിൽ ആർമിയുടെ കമാൻഡർ ഇൻ ചീഫായി വാഷിങ്ടൺ തെരഞ്ഞെടുക്കപ്പെടുന്നു. ബ്രിട്ടീഷ് ഭരണത്തിനെതിരായ സ്വാതന്ത്ര്യസമരത്തിൽ എട്ട് വർഷത്തോളം അമേരിക്കൻ സൈന്യത്തെ അദ്ദേഹം നയിച്ചു.
1781-ൽ ഫ്രഞ്ച് സൈന്യത്തിൻെറ കൂടി സഹായത്തോടെ അമേരിക്ക ജനറൽ ചാൾസ് കോൺവാലിസിൻെറ നേതൃത്വത്തിലുള്ള ബ്രിട്ടീഷ് സൈന്യത്തെ അടിയറവ് പറയിക്കുന്നു. ഇതോടെ, 1783-ലെ പാരീസ് ഉടമ്പടിയുടെ അടിസ്ഥാനത്തിൽ അമേരിക്കയെ ബ്രിട്ടൺ സ്വതന്ത്ര രാഷ്ട്രമായി പ്രഖ്യാപിക്കുന്നു. ആധുനിക മനുഷ്യരുടെ മുന്നോട്ടുള്ള പോക്കിനെ അത്രയധികം സ്വാധീനിക്കാൻ പോവുന്ന ഒരു തീരുമാനമാണ് അതെന്ന് ആരും അന്ന് കരുതിക്കാണില്ല. പുതിയ ഭരണഘടന അംഗീകരിച്ചതിന് ശേഷം ഫിലാഡൽഫിയയിൽ ചേർന്ന ഇലക്ടറൽ കോളേജ് ഐകഖണ്ഡ്യേന പ്രസിഡൻറായി തെരഞ്ഞെടുക്കുമ്പോൾ മറ്റ് ലോകരാജ്യങ്ങളുടെ പോലും ഭാഗധേയം നിർണയിക്കുന്ന ഒരു രാജ്യത്തിൻെറ പ്രഥമ പൗരനായാണ് താൻ അവരോധിതനാവുന്നതെന്ന് ജോർജ് വാഷിങ്ടണും കരുതിക്കാണില്ല. അമേരിക്കയെന്ന രാജ്യത്തിൻെറ ഭാവി എന്താവുമെന്ന കാര്യത്തിൽ ആദ്യത്തെ പ്രസിൻറിന് ചെറുതല്ലാത്ത ആശങ്കയുണ്ടായിരുന്നു. എന്നാൽ, ഒരു സൈനികത്തലവൻെറ നിശ്ചയദാർഢ്യത്തോടെ വാഷിങ്ടൺ 1797 വരെ അമേരിക്കയെ നയിച്ചു.
ലോകത്തിലെ ഏറ്റവും പഴക്കം ചെന്ന ജനാധിപത്യ വ്യവസ്ഥകളിലൊന്നിന് അടിത്തറ പാകുന്നത് അക്കാലത്താണ്. രാജ്യത്തിന് ഒരു ഫെഡറൽ നീതിന്യായ വ്യവസ്ഥ അക്കാലത്ത് തന്നെ നടപ്പിലാക്കി. പൗരരുടെ വ്യക്തിസ്വാതന്ത്ര്യം, അവകാശങ്ങൾ എന്നിവയുമായി ബന്ധപ്പെട്ട ബിൽ ഓഫ് റൈറ്റ്സ് ഭരണഘടനയുടെ ഭാഗമാക്കാനുള്ള നടപടികൾ ആരംഭിച്ചു. ബ്രിട്ടണുമായുള്ള വ്യാപാരബന്ധം സാധാരണ നിലയിലാക്കാൻ പുതിയ ഉടമ്പടി ഒപ്പുവെച്ചു. യൂറോപ്യൻ രാജ്യങ്ങളുടെ സംഘർഷങ്ങളിൽ നിഷ്പക്ഷ നിലപാടെടുക്കുക തുടങ്ങീ രാജ്യത്തിൻെറ ഫെഡറൽ, ജനാധിപത്യ, നയതന്ത്ര, വ്യാപാര മേഖലകൾക്കെല്ലാം അടിത്തറ പാകിയ തീരുമാനങ്ങളാണ് എട്ട് വർഷം നീണ്ട ഭരണത്തിൽ വാഷിങ്ടണിൻെറ നേതൃത്വത്തിൽ അമേരിക്കയിൽ നടപ്പിലാക്കിയത്.
ലോകക്രമത്തെയാകെ ബാധിക്കുന്ന രീതിയിൽ അമേരിക്ക നിർണായക സ്വാധീനശക്തിയാവുന്നതിന് പിന്നിൽ അവിടെ മാറിമാറി വന്ന പ്രസിഡൻറുമാർക്ക് വലിയ പങ്കുണ്ട്. ജോർജ് വാഷിങ്ടണിൽ തുടങ്ങിയ പ്രസിഡൻറുമാരുടെ പട്ടിക ഇന്ന് ഡോണൾഡ് ട്രംപിൽ എത്തിനിൽക്കുകയാണ്. ട്രംപ് സത്യപ്രതിജ്ഞ ചെയ്ത് രണ്ടാമതും അമേരിക്കൻ പ്രസിഡൻറാവാൻ പോവുമ്പോൾ നിർണായക കാലഘട്ടങ്ങളിൽ, നിർണായക തീരുമാനങ്ങളെടുത്ത ചില മുൻ അമേരിക്കൻ പ്രസിഡൻറുമാർ കൂടുതൽ പ്രസക്തിയുള്ളവരാവുകയാണ്.
1861 മുതൽ 1865 വരെ അമേരിക്കയുടെ പ്രസിഡൻറായ ലിങ്കണാണ് രാജ്യത്ത് അടിമസമ്പ്രദായം ഇല്ലാതാക്കുന്നതിന് അടിത്തറ പാകുന്നത്.
റിപ്പബ്ലിക്കൻ പാർട്ടിയുടെ അമേരിക്കയിലെ ആദ്യത്തെ പ്രസിഡൻറാണ് എബ്രഹാം ലിങ്കൺ. പാർട്ടിയുടെ ആവിർഭാവം തന്നെ അടിമത്തവിരുദ്ധ പോരാട്ടങ്ങളുടെ ഭാഗമായാണ് സംഭവിക്കുന്നത്. 1850-കളിൽ അമേരിക്കൻ സിവിൽ വാർ കൊടുമ്പിരിക്കൊള്ളുന്ന കാലത്ത് ഗ്രാൻറ് ഓൾഡ് പാർട്ടിയെന്നറിയപ്പെടുന്ന വിഗ്സ് പാർട്ടിയും ഡെമോക്രാറ്റിക് പാർട്ടിയുമാണ് രാജ്യത്തുണ്ടായിരുന്നത്. അമേരിക്കൻ ഐക്യനാടുകൾ അപ്പോഴും ഏകീകരിക്കപ്പെട്ടിരുന്നില്ല. അടിമ സമ്പ്രദായം തുടരണമോയെന്നതായിരുന്നു അക്കാലത്ത് അമേരിക്കയിലെ സുപ്രധാന രാഷ്ട്രീയ ചർച്ച. അക്കാലത്ത് വെളുത്ത വർഗ്ഗക്കാർ നിരുപാധികം പിന്തുണച്ചിരുന്ന ഡെമോക്രാറ്റിക് പാർട്ടിക്ക് അടിമ സമ്പ്രദായത്തിനോട് വിയോജിപ്പുണ്ടായിരുന്നില്ല. എന്നാൽ വിഗ്സ് പാർട്ടിയിൽ ചേരിതിരിവുണ്ടായി. അടിമ സമ്പ്രദായം രാജ്യത്ത് അവസാനിപ്പിക്കണമെന്ന് വാദിച്ചവർ പുറത്തിറങ്ങി റിപ്പബ്ലിക്ക് പാർട്ടിക്ക് രൂപം നൽകുന്നു. ആ പാർട്ടി പിന്നീട് പ്രസിഡൻറ് തെരഞ്ഞെടുപ്പിൽ ലിങ്കണ് പിന്തുണ നൽകുന്നു. അന്ന് എബ്രഹാം ലിങ്കൻെറ പാർട്ടിയായിരുന്നുവെങ്കിൽ ഇന്ന് അത് ഡോണൾഡ് ട്രംപിൻെറ പാർട്ടിയായിരിക്കുന്നുവെന്ന വല്ലാത്ത വൈരുദ്ധ്യമുണ്ട്. 1861 മുതൽ 1865 വരെ അമേരിക്കയുടെ പ്രസിഡൻറായ ലിങ്കണാണ് രാജ്യത്ത് അടിമസമ്പ്രദായം ഇല്ലാതാക്കുന്നതിന് അടിത്തറ പാകുന്നത്. അതിൻെറ അലയൊലികൾ ലോകമെമ്പാടുമുണ്ടായി. സിവിൽ വാറിനെതിരെ അമേരിക്കൻ ഭരണകൂടത്തിന് ദിശാബോധം നൽകിയ ലിങ്കൻെറ ഗെറ്റിസ്ബർഗ് പ്രസംഗം ജനാധിപത്യത്തെയും ജനങ്ങളുടെ ഐക്യത്തെയുമെല്ലാം ഊട്ടിയുറപ്പിക്കുന്നതാണ്. ലോകം വീണ്ടും വീണ്ടും കേൾക്കുന്ന പ്രസംഗമായി അത് മാറിയത് അങ്ങനെയാണ്.
അമേരിക്കയുടെ അഞ്ചാമത്തെ പ്രസിഡൻറായിരുന്ന ജെയിംസ് മൺറോയുടെ പേര് ഡോണൾഡ് ട്രപുമായി ചിലർ ചേർത്തുവെക്കുന്നുണ്ട്. അതിന് വ്യക്തമായ കാരണവുമുണ്ട്. 1823-ൽ അമേരിക്കൻ കോൺഗ്രസിനെ അഭിസംബോധന ചെയ്തുകൊണ്ട് രാജ്യത്തിൻെറ വിദേശനയവുമായി ബന്ധപ്പെട്ട് മൺറോ ഒരു സുപ്രധാന പ്രസംഗം നടത്തുന്നുണ്ട്. അമേരിക്കൻ ഭൂഖണ്ഡത്തിലെ യൂറോപ്യൻ അധിനിവേശം ഇല്ലാതാക്കുകയെന്ന് ഊന്നിപ്പറയുന്നതായിരുന്നു പ്രസംഗത്തിൻെറ ഉള്ളടക്കം. തെക്ക്, വടക്ക്, സെൻട്രൽ അമേരിക്കയിൽ രാജ്യത്തിൻെറ സ്വാധീനം കൂടുതൽ ശക്തമാക്കണം. അതിന് സൈന്യത്തെ ഉപയോഗിച്ചാണെങ്കിൽ അങ്ങനെ.
മൺറോ പറഞ്ഞ കാര്യങ്ങൾ അമേരിക്കൻ വിദേശനയത്തിൻെറ അടിസ്ഥാന ശിലയായി മാറി. 19ാം നൂറ്റാണ്ടിലെ അതേ മൺറോ തത്വത്തെ കൂടുതൽ ശക്തമാക്കി അവതരിപ്പിക്കാൻ ശ്രമിക്കുകയാണ് ഡോണൾഡ് ട്രംപ്. യൂറോപ്യൻ രാജ്യങ്ങളെയടക്കം പുറത്ത് നിർത്തി പ്രാദേശിക വിപണിയിൽ കൂടുതൽ ശ്രദ്ധ കേന്ദ്രീകരിക്കാനാണ് ട്രംപ് ആഗ്രഹിക്കുന്നത്. ആ ശ്രമങ്ങളുടെ ഭാഗമായാണ് ഇലോൺ മസ്കിനെ പോലൊരാളെ ക്യാബിനറ്റിലെ തന്നെ സുപ്രധാന റോളിലേക്ക് കൊണ്ടുവരുന്നത്. കാനഡയെ അമേരിക്കയിൽ ലയിപ്പിക്കണമെന്നും അത് 51ാമത് സ്റ്റേറ്റാണെന്നും ട്രംപ് ഭരണത്തിലെത്തും മുൻപ് പ്രഖ്യാപിച്ചിട്ടുണ്ട്. ഇതെല്ലാം വിരൽ ചൂണ്ടുന്നത് ട്രംപ് പിന്തുടരാൻ പോവുന്നത് ജെയിംസ് മൺറോയെന്ന പഴയ അമേരിക്കൻ പ്രസിഡൻറിൻെറ പാതയാണെന്നാണ്.
മൺറോ പറഞ്ഞ കാര്യങ്ങൾ അമേരിക്കൻ വിദേശനയത്തിൻെറ അടിസ്ഥാന ശിലയായി മാറി. 19ാം നൂറ്റാണ്ടിലെ അതേ മൺറോ തത്വത്തെ കൂടുതൽ ശക്തമാക്കി അവതരിപ്പിക്കാൻ ശ്രമിക്കുകയാണ് ഡോണൾഡ് ട്രംപ്.
വലിയ തീരുമാനങ്ങളെടുത്ത അമേരിക്കൻ പ്രസിഡൻറെന്ന് ചരിത്രം ഹാരി ട്രൂമാനെ വിശേഷിപ്പിക്കാറുണ്ട്. ജീവജാലങ്ങൾക്ക് മേൽ അണുവായുധം പ്രയോഗിക്കുകയെന്ന അത്രമേൽ മനുഷ്യത്വവിരുദ്ധമായ ആ തീരുമാനത്തിൻെറ പേരിലാണ് ട്രൂമാൻ ഓർക്കപ്പെടേണ്ടത്. ജപ്പാനിലെ ഹിരോഷിമയിലും നാഗസാക്കിയിലും മനുഷ്യരെ ജീവനോടെ കൊലപ്പെടുത്താനും, കാലങ്ങളോളം വരും തലമുറകളെ പോലും രോഗികളാക്കാനും പോന്ന രാഷ്ട്രീയ, ഭരണകൂട തീരുമാനം സംഭവിക്കുന്നത് ട്രൂമാനിലൂടെയാണ്. കമ്മ്യൂണിസം ലോകത്തെ ഗ്രസിക്കാൻ പോവുന്ന വിപത്താണെന്നായിരുന്നു ട്രൂമാൻെറ വാദം. ലോകത്തെ കമ്മ്യൂണിസ്റ്റ് രാഷ്ട്രങ്ങളെ അസ്ഥിരപ്പെടുത്താൻ ശ്രമിച്ച ട്രൂമാൻ പടിഞ്ഞാറൻ യൂറോപ്യൻ രാജ്യങ്ങൾക്ക് സാമ്പത്തിക സഹായം നൽകി അവരെ അമേരിക്കയോടൊപ്പം നിർത്തി. ശീതയുദ്ധകാലത്ത് സോവിയറ്റ് യൂണിയനെതിരെ അമേരിക്കൻ നിലപാട് ഉയർത്തിപ്പിടിച്ച് നിന്നു.
ജനാധിപത്യവാദിയായ അമേരിക്കൻ പ്രസിഡന്റ് എന്നാണ് ജിമ്മി കാർട്ടറെ ലോകം വിശേഷിപ്പിക്കുന്നത്. 1974-ലാണ് അമേരിക്കയുടെ 39ാം പ്രസിഡൻറായി കാർട്ടർ ചുമതലയേൽക്കുന്നത്. മധ്യേഷ്യയിൽ സംഘർഷങ്ങൾ അയവില്ലാതെ തുടരുന്ന കാലത്ത് കാർട്ടറിൻെറ മധ്യസ്ഥ ചർച്ചകളുടെ ചരിത്രം ഓർക്കേണ്ടതുണ്ട്. അദ്ദേഹത്തിൻെറ നേതൃത്വത്തിൽ നടന്ന ക്യാമ്പ് ഡേവിഡ് സമാധാന ഉടമ്പടിയുടെ ഭാഗമായാണ് ഇസ്രായേലും ഈജിപ്തും തമ്മിലുണ്ടായിരുന്ന സംഘർഷ സാധ്യതകൾ അവസാനിച്ചത്.  കാലാവസ്ഥാ വ്യതിയാനത്തെ ഗൗരവത്തിലെടുത്ത ആദ്യത്തെ ലോകനേതാക്കളിൽ ഒരാളായിരുന്നു കാർട്ടർ. ഈ വിഷയത്തിൽ നിയുക്ത പ്രസിഡൻറ് ട്രംപിൻെറ നിലപാട് എന്തെന്ന് കൂടി ചേർത്ത് വായിക്കേണ്ടതുണ്ട്.
ട്രംപ് ചുമതലയേറ്റെടുക്കുന്നതിന് മുമ്പായിട്ടാണ് കാലിഫോർണിയയിൽ കാട്ടുതീ പടർന്ന് പിടിച്ച് രാജ്യത്ത് വലിയ നാശനഷ്ടങ്ങൾ ഉണ്ടായത്. കാലാവസ്ഥാ വ്യതിയാനമെന്ന യാഥാർഥ്യത്തെ ഇപ്പോഴും ഉൾക്കൊള്ളാത്ത പ്രസിഡൻറാണ് ട്രംപ്. ലോകത്തിൻെറ പാരിസ്ഥിതിക സംതുലനം അദ്ദേഹത്തിൻെറ വിഷയമേയല്ല. ഇക്കഴിഞ്ഞ COP29 ഉച്ചകോടിയിൽ അന്തരീക്ഷ മലിനീകരണത്തോത് കുറയ്ക്കാൻ അമേരിക്കയടക്കമുള്ള വികസിതരാജ്യങ്ങൾ തയ്യാറായിട്ടില്ല. പതിറ്റാണ്ടുകൾക്ക് മുമ്പ് ജിമ്മി കാർട്ടറിനെ പോലുള്ളവർ കാലാവസ്ഥാ വ്യതിയാനം പോലുള്ള വിഷയങ്ങളിൽ എന്ത് നിലപാടാണ് എടുത്തതെന്ന് ഏറ്റവും കുറഞ്ഞത് നിയുക്ത അമേരിക്കൻ പ്രസിഡൻെറങ്കിലും മനസ്സിലാക്കേണ്ടതുണ്ട്.
ഒന്നാം ലോകമഹായുദ്ധ കാലത്ത് വുഡ്രോ വിൽസണായിരുന്നു അമേരിക്കയുടെ പ്രസിഡൻറ്. ലോകം ആദ്യമായി ഒരു മഹായുദ്ധത്തെ നേരിട്ട കാലം. യുദ്ധം അവസാനിച്ചപ്പോഴും കെടുതികളിൽ നിന്ന് ആരും മുക്തരായിരുന്നില്ല. അത്തരമൊരു ഘട്ടത്തിൽ ലോകരാജ്യങ്ങളുടെ ഐക്യം വളരെ പ്രാധാന്യമേറിയതാണെന്ന് വിൽസണ് വ്യക്തമായ ബോധ്യമുണ്ടായിരുന്നു. അദ്ദേഹത്തിൻെറ ഇടപെടലുകളുടെ ഭാഗമായാണ് ഐക്യരാഷ്ട്ര സംഘടനയുടെ പൂർവരൂപമായ ലീഗ് ഓഫ് നേഷൻസ് രൂപീകരിക്കപ്പെടുന്നത്. ഈ ശ്രമങ്ങൾ നടത്തിയതിന് അദ്ദേഹത്തിന് സമാധാനത്തിനുള്ള നൊബേൽ പുരസ്കാരവും ലഭിച്ചിരുന്നു. വുഡ്രോ വിൽസണെ തുടർച്ചയായി രണ്ടാം തവണയും അമേരിക്കൻ ജനത തങ്ങളുടെ പ്രസിഡൻറായി തെരഞ്ഞെടുത്തിരുന്നു. പ്രതിസന്ധിഘട്ടത്തിൽ പക്വതയോടെ തീരുമാനങ്ങളെടുക്കാനുള്ള അദ്ദേഹത്തിൻെറ കഴിവിലുള്ള വിശ്വാസമായിരുന്നു അതിന് കാരണം. 1913 മുതൽ 1921 വരെയാണ് വിൽസൺ അമേരിക്കയുടെ പ്രസിഡൻറായിരുന്നത്. രണ്ടാം ടേമിലാണ് യുദ്ധം അവസാനിപ്പിക്കുന്നതിന് വേണ്ടി അദ്ദേഹം ലോകനേതാക്കളുമായി മധ്യസ്ഥ ചർച്ചകൾ നടത്തിയത്. 1918-ൽ ഒന്നാം ലോകമഹായുദ്ധം അവസാനിച്ചതിന് ശേഷം, ഭാവിയിൽ ഇനി യുദ്ധങ്ങൾ പാടില്ലെന്ന ലക്ഷ്യവുമായാണ് ലീഗ് ഓഫ് നേഷൻസ് അദ്ദേഹത്തിൻെറ മുൻകയ്യിൽ രൂപീകരിക്കപ്പെടുന്നത്.
1920-ൽ അമേരിക്കൻ വൈസ് പ്രസിഡൻറ് തെരഞ്ഞെടുപ്പിൽ വലിയ തിരിച്ചടി നേരിട്ടിട്ടുള്ള ഫ്രാങ്ക്ളിൻ ഡി റൂസ്-വെൽറ്റ് (FDR) 1932-ലാണ് രാജ്യത്തിൻെറ പ്രസിഡൻറായി ചുമതലയേൽക്കുന്നത്. അമേരിക്കൻ ചരിത്രത്തിലെ ഏറ്റവും രൂക്ഷമായ സാമ്പത്തിക പ്രതിസന്ധിയുടെ സമയം. വിപണി ഇടിയുകയും ജനങ്ങൾ ആശങ്കയിലാവുകയും ചെയ്തുവെങ്കിലും എഫ്.ഡി.ആറിന് പ്രത്യാശയുണ്ടായിരുന്നു. ആ പ്രത്യാശയാണ് അദ്ദേഹം ജനങ്ങളിലേക്ക് പകർന്ന് നൽകിയത്. അക്കാലത്ത് എഫ്.ഡി.ആർ തുടക്കമിട്ട പല സാമ്പത്തികപരിഷ്കാരങ്ങളും ഇന്നും അമേരിക്കൻ സാമ്പത്തികനയത്തിൻെറ അടിത്തറയായി വർത്തിക്കുന്നുണ്ട്.
അമേരിക്കയുടെ ചരിത്രത്തിൽ ഏറ്റവും കൂടുതൽ കാലം, ഏറ്റവും കൂടുതൽ തവണ (നാല്) പ്രസിഡൻറായിട്ടുള്ളത് എഫ്.ഡി.ആറാണ്. ജനങ്ങളുമായി നേരിട്ടുള്ള അദ്ദേഹത്തിൻെറ ബന്ധമാണ് അതിന് പ്രധാന കാരണമായത്. രണ്ടാം ലോകമഹായുദ്ധത്തിൽ അമേരിക്ക ഏത് പക്ഷത്ത് നിൽക്കണമെന്ന് അദ്ദേഹത്തിന് ബോധ്യമുണ്ടായിരുന്നു. അതിന് ജനങ്ങളുടെ ആശയപരമായ പിന്തുണയും നേടിയെടുത്തു. ഫാഷിസ്റ്റ് കക്ഷികളായ ജർമ്മനിയ്ക്കും ഇറ്റലിക്കുമെതിരെ സോവിയറ്റ് യൂണിയനും ബ്രിട്ടനുമൊപ്പം നിന്ന് യുദ്ധം നയിക്കുകയെന്ന ഉത്തരവാദിത്വമാണ് റൂസ്വെൽറ്റ് ഏറ്റെടുത്തത്. നാലാം തവണ അധികാരത്തിലിരിക്കെയാണ് അസുഖബാധിതനായി അദ്ദേഹം മരിക്കുന്നത്. എഫ്.ഡി.ആറിൻെറ മൃതദേഹം വാഷിങ്ടണിലേക്ക് കൊണ്ടുപോവുമ്പോൾ അത് നോക്കി നിന്ന ഒരു പാവപ്പെട്ട മനുഷ്യനുണ്ടായിരുന്നുവത്രേ, അയാളോട് ആരോ ചോദിച്ചു. നിങ്ങൾക്ക് ആ വ്യക്തിയെ അറിയാമോ?, ‘എനിക്ക് അദ്ദേഹത്തെ അറിയില്ലായിരിക്കാം. എന്നാൽ അദ്ദേഹത്തിന് എന്നെ അറിയാമെന്ന് എനിക്ക് ഉറപ്പുണ്ട്,’ - അമേരിക്കയിൽ പറഞ്ഞുകേൾക്കുന്ന ഒരു കഥയാണിത്. കഥയോ യാഥാർഥ്യമോ ആവാം. എന്നാൽ ജനങ്ങളും അവിടുത്തെ പ്രസിഡൻറും തമ്മിൽ ഒരുകാലത്തുണ്ടായിരുന്ന അടുപ്പത്തെക്കുറിച്ചാണ് ഇവിടെ പറഞ്ഞുവെക്കുന്നത്.
അമേരിക്കയുടെ ഏറ്റവും പോപ്പുലറായ പ്രസിഡൻറുമാരിൽ ഒരാൾ ജോൺ എഫ്. കെന്നഡിയാണ്. 1961 മുതൽ 63 വരെ രണ്ട് വർഷം മാത്രമായിരുന്നു കെന്നഡിയുടെ കാലം.
അമേരിക്കയുടെ ഏറ്റവും പോപ്പുലറായ പ്രസിഡൻറുമാരിൽ ഒരാൾ ജോൺ എഫ്. കെന്നഡിയാണ്. 1961 മുതൽ 63 വരെ രണ്ട് വർഷം മാത്രമായിരുന്നു കെന്നഡിയുടെ കാലം. അധികാരത്തിലിരിക്കെ കൊല്ലപ്പെട്ട കെന്നഡിയുടെ മരണത്തിലെ ദുരൂഹതകൾ ഇപ്പോഴും പുറത്ത് വന്നിട്ടില്ല. എന്നാൽ എന്തിൻെറ പേരിലാണ് കെന്നഡി ഓർമ്മിക്കപ്പെടുന്നത്? വാർ ഹീറോ ആയി അമേരിക്കൻ രാഷ്ട്രീയത്തിലേക്ക് വന്ന്, പിന്നീട് ഡെമോക്രാറ്റിക് പാർട്ടിയുടെ പ്രസിഡൻറ് സ്ഥാനാർഥിയായ അദ്ദേഹം തുടക്കകാലത്ത് തന്നെ ക്ഷേമപദ്ധതികൾ നടപ്പിലാക്കാനാണ് ശ്രമം നടത്തിയത്. ലോകത്തെ ദാരിദ്ര്യം ഇല്ലാതാക്കാൻ എന്ത് ചെയ്യാനാവുമെന്ന ചോദ്യത്തിന് കെന്നഡിയെന്ന പ്രസിഡൻറിൻെറ ആശയമായിരുന്നു AmeriCorps Vista എന്ന സന്നദ്ധ സേവന പദ്ധതിക്ക് രൂപം നൽകിയത്.
മെച്ചപ്പെട്ട ഒരു ലോകം സാധ്യമാക്കുകയെന്നതായിരുന്നു പദ്ധതിയുടെ ലക്ഷ്യം. അമേരിക്കൻ ചരിത്രത്തിലെ സുപ്രധാന മനുഷ്യാവകാശ പ്രഖ്യാപനങ്ങളിലൊന്നായി മാറിയ 1964-ലെ മനുഷ്യാവകാശ നിയമാണ് കെന്നഡിയുടെ മറ്റൊരു സംഭാവന. അമേരിക്കൻ പൗരാവകാശങ്ങളിലും തൊഴിൽ നിയമങ്ങളിലും നിറത്തിൻെറയോ വർഗത്തിൻെറയോ ലിംഗത്തിൻെറയോ മതത്തിൻെറയോ പേരിൽ വിവേചനം പാടില്ലെന്നുള്ള അസന്ദിഗ്ദ പ്രഖ്യാപനമായിരുന്നു ആ നിയമം. കെന്നഡി മുന്നോട്ടുവെച്ച ആശയം അദ്ദേഹത്തിൻെറ മരണശേഷമാണ് രാജ്യത്ത് നടപ്പിലായത്. 1962-ൽ ലോകം മറ്റൊരു യുദ്ധത്തിലേക്ക് പോകുന്നുവെന്ന പ്രതീതി ജനിപ്പിച്ച ക്യൂബ മിസൈൽ പ്രതിസന്ധി രമ്യമായി പരിഹരിക്കുന്നതിലും കെന്നഡിയുടെ റോൾ നിർണായകമായിരുന്നു.
2001 മുതൽ 2009 വരെ രണ്ട് ടേമുകളിലായി നീണ്ട ജോർജ് ബുഷിൻെറ പ്രസിഡൻറ് കാലം അമേരിക്കയുടെ ചരിത്രത്തിലെ ഏറ്റവും വലിയ പ്രതിസന്ധികളുടെ കാലമാണ്.
ഡോണൾഡ് ട്രംപിന് മുൻപുള്ള റിപ്പബ്ലിക്കൻ അമേരിക്കൻ പ്രസിഡൻറാണ് ജോർജ് ഡബ്ല്യൂ ബുഷ്. ‘ഞാനൊരു യുദ്ധ പ്രസിഡൻറാണ്’ എന്നാണ് ബുഷ് ഒരിക്കൽ സ്വയം വിശേഷിപ്പിച്ചത്. അമേരിക്കയുടെ ചരിത്രത്തിലെ തന്നെ ഏറ്റവും അപക്വമായ തീരുമാനങ്ങളെടുത്ത പ്രസിഡൻെറന്ന് അദ്ദേഹത്തെ വിശേഷിപ്പിക്കുന്നവരുണ്ട്. എച്ച്.ഐ.വി എയ്ഡ്സിനെതിരായ പ്രതിരോധ പ്രവർത്തനങ്ങളുടെ നേതൃത്വം ഏറ്റെടുത്തുകൊണ്ടാണ് ബുഷ് അമേരിക്കൻ പ്രസിഡനറാവുന്നത്. 2001 മുതൽ 2009 വരെ രണ്ട് ടേമുകളിലായി നീണ്ട ജോർജ് ബുഷിൻെറ പ്രസിഡൻറ് കാലം അമേരിക്കയുടെ ചരിത്രത്തിലെ ഏറ്റവും വലിയ പ്രതിസന്ധികളുടെ കാലമാണ്. അമേരിക്കയിലും ലോകത്തും അത് വലിയ പ്രത്യാഘാതങ്ങളുണ്ടാക്കി. ബുഷ് പ്രസിഡൻറായി ചുമതലയേറ്റ ആദ്യവർഷം തന്നെയാണ് വേൾഡ് ട്രേഡ് സെൻററിലും പെൻറഗണിലും അൽ ഖ്വായിദയുടെ തീവ്രവാദി ആക്രമണമുണ്ടാവുന്നത്. അമേരിക്കയുടെ രഹസ്യാന്വേഷണ ഏജൻസികളും സൈന്യവും ഒരുപോലെ പരാജയപ്പെട്ട നിമിഷം. അത് ബുഷിലേൽപ്പിച്ച ആഘാതം ചെറുതായിരുന്നില്ല. അൽ ഖ്വായിദയെ ഉൻമൂലനം ചെയ്യുകയെന്ന ലക്ഷ്യത്തോടെയാണ് ബുഷ് അഫ്ഗാനിസ്ഥാനിൽ അധിനിവേശം നടത്തുന്നത്. ഇറാഖിൽ കടന്നുകയറി സദ്ദാം ഹുസൈനെ കൊലപ്പെടുത്തുന്നതും ബുഷിൻെറ കാലത്താണ്. അമേരിക്കയുടെ സാമ്പത്തികശേഷിയുടെ വലിയൊരു ഭാഗം മുഴുവൻ ബുഷ് ആക്രമണങ്ങൾക്ക് വേണ്ടി ചെലവഴിച്ചു. ലോക തീവ്രവാദം പൂർണമായി ഇല്ലാതാക്കുമെന്നായിരുന്നു ബുഷിൻെറ പ്രഖ്യാപനം. നിരപരാധികളായ മനുഷ്യരെ ചോരയിൽ മുക്കിക്കൊന്ന ബുഷ്, പക്ഷേ സ്വന്തം രാജ്യത്ത് തന്നെ പിന്നീട് വലിയ തിരിച്ചടികൾ നേരിട്ടു. ഗ്രേറ്റ് ഡിപ്രഷന് ശേഷം ലോകം കണ്ട ഏറ്റവും വലിയ സാമ്പത്തികമാന്ദ്യം ഉണ്ടായപ്പോൾ ബുഷിന് കാര്യമായി ഒന്നും ചെയ്യാനുണ്ടായിരുന്നില്ല. മനുഷ്യാവകാശ ലംഘനകൾക്കും ക്രൂരതകൾക്കുമൊപ്പം അമേരിക്കയെ കടുത്ത സാമ്പത്തിക പ്രതിസന്ധിയിലേക്ക്  നയിച്ച പ്രസിഡൻറ് കൂടിയാണ് ജോർജ് ഡബ്ല്യൂ ബുഷ്.
ബുഷിന് ശേഷം അമേരിക്കയ്ക്കും ലോകരാജ്യങ്ങൾക്കും തെല്ലൊരു ആശ്വാസം വലിയ ആവശ്യമായിരുന്നു. അതിന് അമേരിക്കൻ ജനത കണ്ടെത്തിയ ഡെമോക്രാറ്റ് നേതാവ് ബാരക് ഒബാമയെയാണ്. രാജ്യത്തിൻെറ ചരിത്രത്തിലെ ആദ്യത്തെ കറുത്ത വംശജനായ പ്രസിഡൻറ്. 2009 മുതൽ 2017 വരെയുള്ള കാലത്ത് ഒബാമ, പ്രതിസന്ധിയിലായ അമേരിക്കൻ സാമ്പത്തികമേഖലയെ തിരികെ കൊണ്ടുവന്നു. മനുഷ്യാവകാശങ്ങൾക്ക് വേണ്ടിയും ലോകസമാധാനത്തിന് വേണ്ടിയും ഒരു അമേരിക്കൻ പ്രസിഡൻറ് വൈറ്റ് ഹൌസിലിരുന്ന് സംസാരിക്കുന്നത് വീണ്ടും ലോകം കണ്ടു.
ആരോഗ്യം അവകാശമാണെന്ന് പ്രഖ്യാപിച്ച് കൊണ്ടുള്ള ഒബാമ കെയർ പദ്ധതിക്ക് അമേരിക്കയിൽ വലിയ പിന്തുണയാണ് ലഭിച്ചിരുന്നത്. നിരവധി പ്രസിഡൻറുമാർ ശ്രമിച്ച് പരാജയപ്പെട്ടിടത്താണ് ഒബാമ രാജ്യത്ത് ഒരു സമഗ്ര ആരോഗ്യപദ്ധതി നടപ്പിലാക്കിയത്. സ്വവർഗവിവാഹം നിയമപരമാക്കിയും കാലാവസ്ഥാ വ്യതിയാനം നിയന്ത്രിക്കുന്നതിനായി കടുത്ത നടപടികളെടുത്തും ഇറാനുമായി അണ്വായുധ വിഷയങ്ങളിലും ക്യൂബയുമായി നയതന്ത്ര വിഷയങ്ങളിലും ചർച്ച നടത്തിയും ഒബാമ പുരോഗമനപക്ഷ തീരുമാനങ്ങളെടുത്ത് നടപ്പിലാക്കി. കാര്യങ്ങൾ ഇങ്ങനെയൊക്കെ ആയിരുന്നുവെങ്കിലും പശ്ചിമേഷ്യയിലെ സംഘർഷങ്ങളും ആക്രമണങ്ങൾക്കും ഒബാമയുടെ കാലത്തും കുറവില്ലായിരുന്നു. അഫ്ഗാനിസ്ഥാനിൽ തുടർന്ന സൈനികനടപടികളുടെ പേരിൽ ഒബാമ വിമർശിക്കപ്പെട്ടിട്ടുണ്ട്. പാലസ്തീൻ ജനതയ്ക്ക് മേൽ ഇസ്രായേൽ നടത്തിയ ആക്രമണങ്ങൾക്ക് സമ്പൂർണ പിന്തുണ നൽകുകയാണ് ഒബാമയും ചെയ്തത്.
ഒബാമയ്ക്ക് ശേഷം വന്ന ജോ ബൈഡനും ഇതേ നിലപാട് തന്നെയാണ് ഇസ്രായേൽ - പാലസ്തീൻ വിഷയത്തിൽ കൈക്കൊണ്ടത്. കഴിഞ്ഞ ഒന്നരവർഷത്തോളമായി ഗാസയിൽ ഇസ്രായേൽ സൈന്യം കൂട്ടക്കുരുതി തുടരുകയായിരുന്നു. അൻപതിനായിരത്തോളം പേർ മരിക്കുകയും ലക്ഷക്കണക്കിന് പേർ അഭയാർഥികളാവുകയും ചെയ്തു. ബെഞ്ചമിൻ നെതന്യാഹുവിന് പിന്തുണ നൽകുകയല്ലാതെ, കൂടുതൽ ആയുധങ്ങൾ നൽകുകയല്ലാതെ ബൈഡൻ എന്താണ് ചെയ്തത്? ഒന്നാം ട്രംപ് ഭരണകൂടത്തിൻെറ കോവിഡ് നിയന്ത്രണ നടപടികളിലെ മണ്ടത്തരങ്ങൾ ഒരുപരിധി വരെ പരിഹരിച്ചാണ് ബൈഡൻ വൈറ്റ് ഹൗസിലെത്തുന്നത്. അമേരിക്ക നേരിട്ട് യുദ്ധങ്ങളോ അധിനിവേശങ്ങളോ ഒന്നും നടത്തിയില്ലെന്ന പ്രത്യേകത ഈ കാലത്തിനുണ്ട്. ബൈഡനെ കൊണ്ട് സാധിക്കില്ലെന്ന് ബോധ്യപ്പെട്ടതിനാലാണ് ഡെമോക്രാറ്റിക് പാർട്ടി, തെരഞ്ഞെടുപ്പിൻെറ തുടക്കത്തിൽ തന്നെ സ്ഥാനാർഥിയെ മാറ്റി കമലാ ഹാരിസിനെ ട്രംപിൻെറ എതിരാളിയായി പ്രഖ്യാപിച്ചത്. ഒരു വനിതയെ പ്രസിഡൻറാക്കുന്നതിൽ വീണ്ടും പിന്തിരിപ്പൻ നിലപാടെടുത്ത അമേരിക്കൻ ജനതയ്ക്ക് ബൈഡൻ ഭരണത്തിലുണ്ടായിരുന്ന അതൃപ്തി കൂടിയാണ് കഴിഞ്ഞ അമേരിക്കൻ തെരഞ്ഞെടുപ്പിൽ തെളിഞ്ഞ് കണ്ടത്.
മനുഷ്യാവകാശത്തിന് വില കൽപ്പിക്കാത്ത, കുടിയേറ്റ വിരുദ്ധനായ, ‘അമേരിക്ക ഫസ്റ്റ്’ എന്ന സങ്കുചിത നിലപാടെടുക്കുന്ന ട്രംപ് എന്തായിരുന്നുവെന്ന് ഒന്നാം ടേമിൽ തന്നെ ലോകജനത തിരിച്ചറിഞ്ഞിട്ടുള്ളതാണ്. കൂടുതൽ തീവ്രമായി തൻെറ നയങ്ങൾ നടപ്പിലാക്കാനാണ് രണ്ടാം ടേമിൽ ട്രംപ് ശ്രമിക്കുക. ചരിത്രത്തിലെ അമേരിക്കൻ പ്രസിഡൻറുമാരുടെ കൂട്ടത്തിൽ ട്രംപ് എവിടെ നിൽക്കുമെന്ന് വരുന്ന നാല് വർഷം കൂടുതൽ സുതാര്യമായി കാണിച്ച് തരും.",left
"വയനാട്ടില്‍ വീണ്ടും കടുവ; ജനവാസമേഖലയില്‍‌ കാല്‍പ്പാടുകള്‍ കണ്ടെത്തി |          , വയനാട് തലപ്പുഴ കമ്പി പാലത്ത് ജനവാസ മേഖലയിൽ കടുവാ സാന്നിധ്യം. തേയില തോട്ടങ്ങളോട് ചേർന്ന് കടുവയുടെ കാൽപ്പാടുകൾ കണ്ടെത്തി. കടുവസാന്നിധ്യം ഉണ്ടായിട്ടും വനം വകുപ്പ് നടപടി സ്വീകരിക്കുന്നില്ലെന്ന് നാട്ടുകാർ ആരോപിച്ചു. പ്രദേശത്ത് ക്യാമറ സ്ഥാപിക്കാനുള്ള നടപടി സ്വീകരിച്ചില്ലെന്നാണ് ആരോപണം. ഒരാഴ്ച മുമ്പ് കമ്പിപ്പാലത്തെ ജനവാസ മേഖലയിൽ പ്രദേശവാസികൾ കടുവയെ കണ്ടിരുന്നു. നിറയെ വീടുകളും തേയില തോട്ടങ്ങളും നിറഞ്ഞ ഇടമാണ് കമ്പിപാലം.",neutral
"6              മാതാപിതാക്കളെ കാണാനില്ലെന്ന് 6 വയസുകാരൻ; മുംബൈ ബോട്ട് അപകടത്തിൽപ്പെട്ടവരിൽ മലയാളി കുടുംബവും, തിരച്ചിൽ - 6           - മുംബൈ:മുംബൈ ബോട്ട് അപകടത്തിൽ മലയാളി ദമ്പതികളെ കാണാതായെന്ന് സംശയം. അപകടത്തിൻ നിന്ന് രക്ഷപ്പെട്ട് ചികിത്സയിൽ കഴിയുന്ന മലയാളിയായ ആറ് വയസുകാരൻ തന്റെ മാതാപിതാക്കളെ കാണാനില്ലെന്ന് അറിയിച്ചതോടെയാണ് മലയാളി കുടുംബവും അപകടത്തിൽപ്പെട്ടുവെന്ന സംശയം ബലപ്പെട്ടത്. യാത്രയിൽ മാതാപിതാക്കൾ ഒപ്പം ഉണ്ടായിരുന്നെന്ന് കുട്ടി പൊലീസിനോട് പറഞ്ഞു. ഉറാനിലെ ജെഎൻപിടി ആശുപത്രിയിലാണ് നിലവിൽ കുട്ടി ചികിത്സയിലുള്ളത്. മറ്റ് ആശുപത്രികളിൽ കുട്ടിയുടെ രക്ഷിതാക്കളുണ്ടോ എന്ന് പരിശോധിക്കുകയാണ്.

മുംബൈ ബോട്ട് അപകടത്തിൽ ഇതുവരെ 13 പേരുടെ മരണം സ്ഥിരീകരിച്ചിട്ടുണ്ട്. കാണാതായവർക്കായി തിരച്ചിൽ തുടരുകയാണ്. ചികിൽസയിലുള്ള നാല് പേരുടെ നില ഗുരുതരമാണ്. നാവിക സേനയുടെ സ്പീഡ് ബോട്ട് യാത്രാ ബോട്ടിലിടിച്ചാണ് ദാരുണമായ അപകടം ഉണ്ടായത്. മരിച്ചവരില്‍ 3 നാവിക സേന ഉദ്യോഗസ്ഥരും ഉള്‍പ്പെടും. 101 പേരെ രക്ഷപ്പെടുത്തി.ഇനിയും കാണാതായവരുണ്ടെന്ന സംശയം ബലപ്പെടുന്ന വിവരങ്ങളാണ് ചികിത്സയിൽ കഴിയുന്നവരിൽ നിന്നും ലഭിക്കുന്നത്. ഇന്നലെ വൈകീട്ട് ഗേറ്റ് വേ ഓഫ് ഇന്ത്യയ്ക്ക് സമീപത്ത് വെച്ചാണ് മുംബൈയെ നടുക്കിയ  ദുരന്തമുണ്ടായത്. വിനോദസഞ്ചാര കേന്ദ്രമായ എലിഫന്‍റ് കേവ് ദ്വീപിലേക്ക് പോയ നീല്‍കമല്‍ എന്ന ബോട്ടിലേക്ക് നേവിയുടെ സ്പീഡ് ബോട്ട് ഇടിച്ചുകയറുകയായിരുന്നു.  ഇടിയുടെ ആഘാതത്തില്‍ യാത്രാബോട്ട് തലകീഴായി മറിഞ്ഞു. ബോട്ട് പൂര്‍ണമായും മുങ്ങി. യാത്ര ബോട്ടില്‍ എത്ര പേരുണ്ടായിരുന്നുവെന്ന് വ്യക്തമല്ല.",right
"| പാലക്കാട് പി സരിൻ എൽഡിഎഫ് സ്ഥാനാർത്ഥി; സിപിഎം ജില്ലാ സെക്രട്ടറിയേറ്റ് അംഗീകരിച്ചു, പാർട്ടി ചിഹ്നത്തിൽ മത്സരിക്കും -       .      - പാലക്കാട്:സീറ്റ് നിക്ഷേപിച്ചതിനെ തുടർന്ന് കോൺഗ്രസ് വിട്ട ഡോക്ടർ പി സരിൻ പാലക്കാട് എൽഡിഎഫ് സ്ഥാനാർത്ഥിയാകും. പാലക്കാട് ജില്ലാ സെക്രട്ടറിയേറ്റ് സരിൻ്റെ പേര് ഏകകണ്ഠമായി അംഗീകരിച്ചു. പാര്‍ട്ടി ചിഹ്നം സരിന് നൽകില്ല. സരിൻ മികച്ച സ്ഥാനാർത്ഥി ആണെന്നാണ് സെക്രട്ടറിയേറ്റിൽ അംഗങ്ങൾ വിലയിരുത്തിയത്. സെക്രട്ടറിയേറ്റിന്‍റെ തീരുമാനം സംസ്ഥാന കമ്മിറ്റിയുടെ അംഗീകാരത്തിനായി വിട്ടു. സംസ്ഥാന കമ്മിറ്റിയുടെ അംഗീകാരത്തോട് കൂടി വൈകിട്ട് പേര് പ്രഖ്യാപിക്കും. സരിനോട് സിപിഎം പാലക്കാട്‌ ജില്ലാ കമ്മറ്റി ഓഫീസിലേക്ക് വരാൻ പാർട്ടി ആവശ്യപ്പെട്ടിട്ടുണ്ട്. സിപിഎം ചിഹ്നത്തില്‍ മത്സരിക്കാന്‍ തനിക്ക് ഒരു പ്രയാസവും ഇല്ലെന്ന് പി സരിന്‍ ഏഷ്യാനെറ്റ് ന്യൂസിനോട് പ്രതികരിച്ചു.

അതേസമയം, ഇന്നലെ മണ്ഡലത്തിലെത്തിയ കോൺഗ്രസ് സ്ഥാനാർത്ഥി രാഹുൽ മങ്കൂട്ടത്തിൽ ഇന്ന് രാവിലെ മുതൽ പ്രചരണം തുടങ്ങും. കഴിഞ്ഞ ദിവസം ആവേശകരമായ സ്വീകരണമാണ് പാർട്ടി പ്രവർത്തകർ രാഹുൽ മങ്കൂട്ടത്തിലിന് നൽകിയത്. ബിജെപി സ്ഥാനാർത്ഥി ആര് എന്ന സംബന്ധിച്ചും തീരുമാനം ഉടൻ ഉണ്ടാകും. സംസ്ഥാന പ്രസിഡന്‍റ് കെ സുരേന്ദ്രൻ അടക്കമുള്ളവർ ഇന്ന് ജില്ലയിലെത്തും. ഈ മാസം 22ന് എൽഡിഎഫ് തെരഞ്ഞെടുപ്പ് കൺവെൻഷനായി മുഖ്യമന്ത്രിയും പാലക്കാട് എത്തുന്നുണ്ട്.പി വി അൻവറിന്റെ പാർട്ടിയായ ഡിഎംകെയുടെ സ്ഥാനാർഥി മിൻഹാജും ഇന്ന് മണ്ഡലത്തിൽ തെരഞ്ഞെടുപ്പ് പ്രചാരണം നടത്തും.

 :സരിനെ അങ്ങോട്ട് സമീപിച്ചിട്ടില്ല, സരിനെ മത്സരിപ്പിക്കുന്നത് സിപിഎമ്മിന്‍റെ ഏറ്റവും വലിയ അപചയമെന്ന് ബിജെപി",right
".          എംടിക്ക് അരികിൽ മോഹൻലാൽ; 'ഒരു വലിയ മനുഷ്യന്റെ വിയോഗം, ഞാൻ ആ സ്നേഹം വേണ്ടുവോളം അനുഭവിക്കാൻ ഭാഗ്യമുണ്ടായ ആൾ'  -       - കോഴിക്കോട് :അന്തരിച്ച സാഹിത്യപ്രതിഭ എം ടി വാസുദേവൻ നായരെ വീട്ടിലെത്തി അവസാനമായി കണ്ട് അന്ത്യോപചാരം അർപ്പിച്ച് മോഹൻലാൽ. ഇന്ന് പുലർച്ചെ 5 മണിയോടെയാണ് കോഴിക്കോട്ടെ എംടിയുടെ സിത്താര എന്ന വീട്ടിലേക്ക് മോഹൻലാൽ എത്തിയത്. എംടിയുടെ സ്നേഹം വേണ്ടുവോളം അനുഭവിക്കാൻ ഭാഗ്യമുണ്ടായെന്ന് മോഹൻലാൽ അനുസ്മരിച്ചു.

'എനിക്ക് ഏറ്റവും നല്ല കഥാപാത്രങ്ങൾ തന്ന വ്യക്തിയാണ് എംടി വാസുദേവൻ നായർ. ഒരുപാട് തവണ പരസ്പരം കാണുന്നില്ലെങ്കിലും തമ്മിൽ നല്ല സ്നേഹ ബന്ധമുണ്ടായിരുന്നു. ഞാൻ അഭിനയിച്ച നാടകങ്ങൾ കാണാൻ അദ്ദേഹം മുംബൈയിൽ എത്തിയിരുന്നു. തമ്മിൽ വൈകാരികമായ അടുപ്പം ഉണ്ടായിരുന്നു. ഓളവും തീരവുമാണ് അവസാന ചിത്രം. ഇന്ത്യ കണ്ട മികച്ച എഴുത്തുകാരനെയാണ് നഷ്ടമായത്'. ആരോഗ്യ വിവരങ്ങൾ ആശുപത്രിയിൽ വിളിച്ചു അന്വേഷിച്ചിരുന്നുവെന്നും മോഹൻലാൽ വിശദീകരിച്ചു.

എം.ടി എഴുതിക്കൊണ്ടേയിരുന്നു, എഴുത്തായിരുന്നു ഏറ്റവും വലുതെന്ന് തെളിയിച്ചുകൊണ്ടേയിരുന്നു

വാക്കുകളെ നേഞ്ചേറ്റിയ കലാകാരന് വിട

ഏഴു പതിറ്റാണ്ടിലേറെ മലയാളത്തിന്റെ വാക്കും വെളിച്ചവുമായി നിറഞ്ഞ എം.ടി ഇനിയില്ല. ഹൃദയ സംബന്ധമായ രോഗത്തെ തുടർന്ന് പത്തു ദിവസമായി കോഴിക്കോട് ബേബി മെമ്മോറിയൽ ആശുപത്രിയിലിരിക്കെയാണ് വിയോഗം. മരണസമയത്ത് മകള്‍ അശ്വതിയും ഭര്‍ത്താവ് ശ്രീകാന്തും കൊച്ചുമകന്‍ മാധവും സമീപത്തുണ്ടായിരുന്നു. 91 ആം വയസിൽ വിടവാങ്ങിയ ഭാഷയുടെ കുലപതിക്ക് കേരളം അന്ത്യാഞ്ജലി അർപ്പിക്കുകയാണ്. കോഴിക്കോട് കൊട്ടാരം റോഡിലെ സിതാരയിൽ ഇന്ന് പകൽ മുഴുവൻ അന്ത്യോപചാരം അർപ്പിക്കാം. ഉറ്റ ബന്ധുക്കളും സാമൂഹിക സാംസ്‌കാരിക ചലച്ചിത്ര പ്രവർത്തകരും അടക്കം ആയിരങ്ങളാണ് അവസാനമായി അദ്ദേഹത്തെ ഒരുനോക്ക് കാണാൻ സിതാരയിലേക്ക് എത്തുന്നത്. എംടിയുടെ ആഗ്രഹപ്രകാരം വീട്ടിൽ മാത്രമായിരിക്കും അന്തിമ ദർശന സൗകര്യം. ഇന്ന് വൈകീട്ട് 5 മണിക്ക് കോഴിക്കോട് മാവൂർ പൊതുശ്മശാനത്തിൽ ആണ് സംസ്കാരം.

എംടിയോടുള്ള ആദരസൂചകമായി ഇന്നും നാളെയും സംസ്ഥാന സർക്കാർ ഔദ്യോഗിക ദുഃഖാചരണം പ്രഖ്യാപിച്ചു. ഇന്ന് ചേരാനിരുന്ന മന്ത്രിസഭായോഗം ഉൾപ്പെടെ എല്ലാ സർക്കാർ പരിപാടികളുംമാറ്റിവെച്ചു.

എഴുതാനായി ജനിച്ച ഒരാൾ, എം.ടി എന്ന മഹാപ്രതിഭ; എഴുത്തിന്റെ പെരുന്തച്ചാ, വിട...",right
"സമാധാനമില്ലാതെ മണിപ്പുർ; സമ്പൂർണ പരാജയമായി കേന്ദ്ര - സംസ്ഥാന സർക്കാരുകൾ, ഇനിയെന്ത്? ഇന്ത്യയുടെ വടക്കുകിഴക്കൻ സംസ്ഥാനമായ മണിപ്പുർ (Manipur) വീണ്ടും കലാപ കലുഷിതമാവുകയാണ്. കഴിഞ്ഞ ഒന്നരവർഷമായി ഇവിടെ സംഘർഷം അയവില്ലാതെ തുടരുകയാണ്. 2023 മെയിലാണ് സംഘർഷം ആരംഭിക്കുന്നത്. ഇതിനോടകം കൊല്ലപ്പെട്ടത് ഏകദേശം 250ലധികം പേർ. ആയിരക്കണക്കിന് പേർക്ക് പരിക്കേറ്റു. സംസ്ഥാനത്തെ പ്രധാന സമുദായമായ മെയ്തികൾക്ക് (Meitei) പട്ടികവർഗ പദവി ലഭിക്കണമെന്ന ആവശ്യമാണ് വംശീയ കലാപത്തിലേക്ക് മണിപ്പുരിനെ എത്തിക്കുന്നത്. മെയ്തികൾക്ക് പട്ടികവർഗ പദവി നൽകുന്നതിനെ നിലവിലുള്ള പട്ടികവർഗ സമുദായക്കാരായ കുക്കികളും നാഗാ വിഭാഗക്കാരും എതിർത്തു. തലസ്ഥാനമായ ഇംഫാൽ താഴ് വരയുടെ മേഖലയിലാണ് മെയ്തി വിഭാഗക്കാർ കൂടുതലായുള്ളത്. സംസ്ഥാനത്തെ 60-ൽ 40 എം.എൽ.എമാരും മെയ്തി വിഭാഗത്തിൽ നിന്നുള്ളവരാണ്. നിലവിലെ മുഖ്യമന്ത്രി ബിരേൻ സിങും ഇതേ വിഭാഗത്തിൽ നിന്നുള്ള വ്യക്തിയാണ്. 2023 ഏപ്രിലിലാണ് മണിപ്പുർ ഹൈക്കോടതി മെയ്തി വിഭാഗത്തിന് പട്ടികവർഗ പദവി നൽകുന്നതിന് കേന്ദ്ര പട്ടികവർഗ മന്ത്രാലയത്തിന്  സംസ്ഥാന സർക്കാർ ശുപാർശ നൽകണമെന്ന് നിർദ്ദേശം നൽകിയത്. ഹൈക്കോടതിയുടെ ഈ നിർദ്ദേശത്തിനിതിരെ വ്യാപക പ്രതിഷേധങ്ങളുണ്ടായി. പിന്നാലെ സംഘർഷങ്ങളും ആരംഭിച്ചു. ഒന്നര വർഷമായിട്ടും യാതൊരു മാറ്റവുമില്ലാതെ അത് തുടരുകയാണ്.
നിലവിലെ സംഘർഷങ്ങളുടെ കാരണം…
സംഘർഷങ്ങൾക്ക് നേരിയ അയവുണ്ടായിരുന്ന സംസ്ഥാനത്തെ മലയോര മേഖലകളിൽ ഈ നവംബർ ഏഴിനാണ് വീണ്ടും കലാപം ആരംഭിക്കുന്നത്. സൈറോൺ ഗ്രാമത്തിൽ കുക്കി വിഭാഗത്തിൽ ഉൾപ്പെടുന്ന ഹമാർ ഗോത്രവിഭാഗത്തിലെ ഒരു സ്ത്രീ ബലാത്സംഗത്തിന് ഇരയായി ക്രൂരമായി കൊല ചെയ്യപ്പെടുന്നു. മെയ്തി സായുധസംഘമാണ് കൊലപാതത്തിന് പിന്നിലെന്ന് ആരോപണമുയർന്നു. ഇതിന് പിന്നാലെ ജിറിബാം ഗ്രാമത്തിൽ വ്യാപകമായ അക്രമങ്ങളുണ്ടായി. ഏകദേശം 19 വീടുകൾ തീവെച്ച് നശിപ്പിച്ചതായി ദൃക്സാക്ഷികൾ പറഞ്ഞുവെന്ന് എൻ.ഡി.ടി.വി റിപ്പോർട്ട് ചെയ്യുന്നു. നവംബർ എട്ടിന് മെയ്തി വിഭാഗക്കാരിയായ ഒരു സ്ത്രീ വയലിൽ പണിയെടുക്കുന്നതിനിടെ കൊല ചെയ്യപ്പെടുന്നു. കുക്കി സായുധസംഘമാണ് ഈ കൊലപാതകത്തിന് പിന്നിലെന്ന് മെയ്തി വിഭാഗക്കാർ ആരോപിച്ചു.
നവംബർ 11നാണ് വിഷയം കൂടുതൽ രൂക്ഷമായത്. ജിറിബാമിൽ തങ്ങളുമായുള്ള ഏറ്റുമുട്ടലിൽ 10 കുക്കി സായുധസേനാംഗങ്ങൾ കൊല്ലപ്പെട്ടതായി സി.ആർ.പി.എഫ് അറിയിക്കുന്നു. ബന്ദികളാക്കപ്പെട്ടതിന് ശേഷം കാണാതായ ആറ് മെയ്തി വിഭാഗക്കാരുടെ മൃതദേഹങ്ങൾ നവംബർ 15-16 ദിവസങ്ങളിലായി, കുഴിച്ചിട്ട നിലയിൽ കണ്ടെത്തുന്നു. ഇതോടെ സംഘർഷം വീണ്ടും രൂക്ഷമായി.
ഇംഫാലിൽ നിലവിൽ അനിശ്ചിത കാലത്തേക്ക് കർഫ്യൂ പ്രഖ്യാപിച്ചിരിക്കുകയാണ്. സംസ്ഥാനത്തെ സംഘർഷാവസ്ഥ അവസാനിപ്പിച്ച് സമാധാനം പുനസ്ഥാപിക്കുമെന്ന മുഖ്യമന്ത്രി ബിരേൻ സിങ്ങിൻെറ വാക്ക് പാഴ് വാക്കായി മാറിയിരിക്കുന്നു
ഇംഫാൽ താഴ് വര വീണ്ടും അശാന്തമായിരിക്കുകയാണ്. ജനപ്രതിനിധികളുടെ വീടുകൾക്ക് നേരെയാണ് ഇക്കഴിഞ്ഞ ദിവസങ്ങളിൽ ആൾക്കൂട്ടം ആക്രമണം അഴിച്ചുവിട്ടത്.  എംഎൽഎമാരുടെയും മന്ത്രിമാരുടെയും വീടുകൾക്ക് നേരെ ആക്രമണമുണ്ടായി. മൂന്ന് മന്ത്രിമാരുടെയും ആറ് എംഎൽഎമാരുടെയും വീടുകൾക്ക് നേരെയാണ് ആക്രമണമുണ്ടായതെന്ന് എൻഡിടിവി റിപ്പോർട്ട് ചെയ്യുന്നു. മുഖ്യമന്ത്രി ബിരേൻ സിങ്ങിൻെറ
കുടുംബവീടിന് നേരെയും, അദ്ദേഹത്തിൻെറ മരുമകനും ബി.ജെ.പി എം.എൽ.എയുമായ ആർ.കെ ഇമോയുടെ വീടിന് നേരെയും ആക്രമണങ്ങൾ ഉണ്ടായതായി റിപ്പോർട്ടുണ്ട്. ഇംഫാലിൽ നിലവിൽ അനിശ്ചിത കാലത്തേക്ക് കർഫ്യൂ പ്രഖ്യാപിച്ചിരിക്കുകയാണ്. സംസ്ഥാനത്തെ സംഘർഷാവസ്ഥ അവസാനിപ്പിച്ച് സമാധാനം പുനസ്ഥാപിക്കുമെന്ന മുഖ്യമന്ത്രി ബിരേൻ സിങ്ങിൻെറ വാക്ക് പാഴ് വാക്കായി മാറിയിരിക്കുന്നു. ആഭ്യന്തര മന്ത്രി അമിത് ഷായ്ക്കും കേന്ദ്ര സർക്കാരിനും ഇതുവരെ പ്രശ്ന പരിഹാരത്തിനായി ചെറുവിരലനക്കാൻ സാധിച്ചിട്ടില്ല.
സർക്കാരുകളുടെ പരാജയം
സംസ്ഥാനത്തെ 60 ശതമാനത്തോളം വരുന്ന മെയ്തി വിഭാഗക്കാർ സാമ്പത്തികമായും വിദ്യാഭ്യാസപരമായുമൊക്കെ പുരോഗതി പ്രാപിച്ചവരാണ്. പരമ്പരാഗത വിശ്വാസം പിന്തുടരുന്നവരാണെങ്കിവും മെയ്തി വിഭാഗക്കാർ പ്രബലമായും ഹിന്ദുക്കളാണ്. ചെറിയൊരു വിഭാഗം മുസ്ലിങ്ങളും ഉൾപ്പെടുന്നുണ്ട്. എട്ട് ശതമാനത്തോളം വരുന്ന മുസ്ലിങ്ങൾ മെയ്തി പാംഗൽ എന്നാണ് അറിയപ്പെടുന്നത്. സംസ്ഥാനത്തെ മറ്റ് 40 ശതമാനം ജനവിഭാഗങ്ങളിൽ 25 ശതമാനത്തോളം കുക്കികളും 15 ശതമാനത്തോളം നാഗാ വിഭാഗവും ഉൾപ്പെടുന്നു. ഇവർ പ്രധാനമായും ക്രിസ്ത്യാനികളാണ്.
മണിപ്പുരിൽ സ്ഥിതിഗതികൾ കൈവിട്ട് പോയതോടെ രാഷ്ട്രീയമായി ബി.ജെ.പി സംസ്ഥാനത്ത് വലിയ പ്രതിസന്ധിയെ അഭിമുഖീകരിക്കുകയാണ്
മെയ്തി വിഭാഗക്കാരെ പട്ടികവർഗക്കാരായി പ്രഖ്യാപിച്ച് അവർക്ക് കൂടുതൽ പരിഗണന നൽകാനുള്ള നീക്കത്തിന് സംസ്ഥാനത്തെ ബിരേൻ സിങ് ഭരണകൂടത്തിൻെറ എല്ലാ പിന്തുണയുമുണ്ടായിരുന്നു. കേന്ദ്ര സർക്കാരും ഇതിനോട് യോജിപ്പായിരുന്നു. കുക്കി വിഭാഗത്തിനെതിരെ മെയ്തികളുടെ ഭാഗത്ത് നിന്ന് കടുത്ത ആക്രമണങ്ങൾ ഉയർന്ന ഘട്ടങ്ങളിൽ സർക്കാരുകൾ കയ്യും കെട്ടി നോക്കിനിൽക്കുകയാണ് ചെയ്തത്. ഇരുസർക്കാരുകളും അടിച്ചമർത്താൻ നോക്കുന്നത് കുക്കി വിഭാഗത്തെയാണ്. ഇവരിലെ തീവ്രവാദികളാണ് സംസ്ഥാനത്ത് കലാപമുണ്ടാക്കുന്നതെന്നാണ് ബിരേൻ സിങ് പറയുന്നത്. ഇക്കഴിഞ്ഞ ലോക്സഭാ തെരഞ്ഞെടുപ്പ് കാലത്ത് പ്രതിപക്ഷം മണിപ്പുർ വിഷയം ചർച്ചയാക്കാൻ നോക്കിയപ്പോഴൊക്കെ അത് അവഗണിക്കുകയാൻ ശ്രമിക്കുകയാണ് കേന്ദ്രം ഭരിക്കുന്ന ബി.ജെ.പി സർക്കാർ ചെയ്തത്.
മണിപ്പുരിൽ സ്ഥിതിഗതികൾ കൈവിട്ട് പോയതോടെ രാഷ്ട്രീയമായി ബി.ജെ.പി സംസ്ഥാനത്ത് വലിയ പ്രതിസന്ധിയെ അഭിമുഖീകരിക്കുകയാണ്. മേഘാലയ മുഖ്യമന്ത്രി കോൺറാഡ് സാംങ്മയുടെ നേതൃത്വത്തിലുള്ള നാഷണൽ പീപ്പിൾസ് പാർട്ടി (NPP) സർക്കാരിനുള്ള പിന്തുണ പിൻവലിച്ചു. ബിരേൻ സിങ്ങിൻെറ നേതൃത്വത്തിലുള്ള സംസ്ഥാന സർക്കാർ സമാധാനം പുനസ്ഥാപിക്കുന്നതിൽ സമ്പൂർണ പരാജയമാണെന്നും നിലവിലെ സാഹചര്യത്തിൽ ബിജെപി സർക്കാരിനോട് ഒപ്പം ചേരാനാവില്ലെന്നും എൻ.പി.പി പുറത്തിറക്കിയ വാർത്താക്കുറിപ്പിൽ പറയുന്നുണ്ട്.
60 അംഗ നിയമസഭയിൽ ബി.ജെ.പി സർക്കാരിന് 37 എം.എൽ.എമാരാണ് ഉള്ളത്. ഈ എം.എൽ.എമാർക്കും സംസ്ഥാനത്ത സ്ഥിതിഗതികളിൽ അതൃപ്തിയുണ്ട്. കഴിഞ്ഞ ദിവസം ബിരേൻ സിങ് വിളിച്ചുചേർത്ത സമാധാനയോഗം 19 ബി.ജെ.പി എം.എൽ.എമാർ ബഹിഷ്കരിച്ചിരുന്നു. ആർ.എസ്.എസും എ.ബി.വി.പിയും സംസ്ഥാന സർക്കാർ പരാജയമാണെന്ന് അഭിപ്രായപ്പെട്ടിട്ടുണ്ട്. സംസ്ഥാനത്ത് കഴിഞ്ഞ കുറച്ച് ദിവസങ്ങളിലുണ്ടായ സംഭവവികാസങ്ങളാണ് ഇവരെയെല്ലാം ചൊടിപ്പിച്ചിരിക്കുന്നത്.
വിഷയം കൈകാര്യം ചെയ്യുന്നതിൽ കേന്ദ്ര-സംസ്ഥാന സർക്കാരുകൾ ഒരുപോലെ പരാജയമാണെന്നാണ് കോൺഗ്രസിൻെറ നിലപാട്. പ്രധാനമന്ത്രി നരേന്ദ്ര മോദി മണിപ്പുരിലെത്തി സർവകക്ഷി യോഗം വിളിക്കണമെന്ന് കോൺഗ്രസ് ആവശ്യപ്പെട്ടു. ക്രമസമാധാനനില തകർന്നതിൻെറ ഉത്തരവാദിത്വം ഏറ്റെടുത്ത് മുഖ്യമന്ത്രി ബിരേൻ സിങ്ങും കേന്ദ്ര ആഭ്യന്തര മന്ത്രി അമിത് ഷായും രാജി വെക്കണമെന്ന് എ.ഐ.സി.സി ആസ്ഥാനത്ത് വിളിച്ചുചേർത്ത വാർത്താസമ്മേളനത്തിൽ കോൺഗ്രസ് നേതാവ് ജയറാം രമേശ് പറഞ്ഞു. സംസ്ഥാനത്ത് സമാധാന അന്തരീക്ഷം പുസ്ഥാപിക്കണമെന്ന് കോൺഗ്രസ് പ്രസിഡൻറ് മല്ലികാർജുൻ ഗാർഗെയും ആവശ്യപ്പെട്ടിട്ടുണ്ട്.",left
"ഉപതെരഞ്ഞെടുപ്പിന് ചുമതലകള്‍ തരാത്തതില്‍ പരാതിയില്ലെന്ന് ചാണ്ടി ഉമ്മൻ; 'കെ സുധാകരൻ പ്രസിഡൻ്റ് സ്ഥാനത്ത് തുടരണം' -                - കോട്ടയം:കോൺഗ്രസ് നേതൃത്വത്തിനെതിരായ തുറന്ന് പറച്ചിൽ വിവാദം അടഞ്ഞ അധ്യായമായെന്ന് ചാണ്ടി ഉമ്മൻ എംഎൽഎ. ഉപതെരഞ്ഞെടുപ്പിന് ചുമതലകൾ തരാത്തതിൽ പരാതി ഇല്ലെന്ന് ചാണ്ടി ഉമ്മൻ വിശദീകരിച്ചു. കെപിസിസി പ്രസിഡന്‍റ് വിളിച്ച് കാര്യങ്ങൾ അന്വേഷിച്ചു. ഇനി പറയാനുള്ളതെല്ലാം പാർട്ടി വേദിയിൽ മാത്രമേ പറയുവെന്നും ചാണ്ടി ഉമ്മൻ ഏഷ്യാനെറ്റ് ന്യൂസിനോട് പറഞ്ഞു. രാഹുൽ മാങ്കൂട്ടത്തിലുമായി പ്രശ്നങ്ങളൊന്നുമില്ലെന്നും ചാണ്ടി ഉമ്മൻ കൂട്ടിച്ചേര്‍ത്തു.

ഉപതെരഞ്ഞെടുപ്പിന് ചുമതലകൾ നൽകിയില്ലെന്നത് വാസ്തവമാണ്. പക്ഷെ അതിനെതിരെ നേതൃത്വത്തെ വിമർശിച്ചതല്ലെന്ന് ചാണ്ടി ഉമ്മൻ ഏഷ്യാനെറ്റ് ന്യൂസിനോട് പറഞ്ഞു. പ്രചരണത്തിൽ എന്ത് കൊണ്ട് സജീവമായില്ലെന്ന ചോദ്യത്തിനുള്ള ഉത്തരം പറയുക മാത്രമാണ് ചെയ്തത്. ഈ വിഷയത്തിൽ ഇനി പ്രതികരിക്കാനില്ലെനനും വിവാദം അടഞ്ഞ അധ്യായമാണെന്നും ചാണ്ടി ഉമ്മൻ പറഞ്ഞു. കെപിസിസി പ്രസിഡന്‍റ് വിളിച്ച് കാര്യങ്ങൾ ചോദിച്ചു. അദ്ദേഹത്തെ എല്ലാം ബോധ്യപ്പെടുത്തിയിട്ടുണ്ട്. ഔട്ട് റീച്ച് സെല്ല് ചെയർമാൻ സ്ഥാനത്ത് നിന്ന് മാറ്റിയപ്പോൾ പോലും വിമർശിച്ചിട്ടില്ല. ചിലർ ചില കഥകൾ മെനയുകയാണ്, അവർ കഥകൾ ഉണ്ടാക്കട്ടെ. ഇനി പറയാനുള്ളതെല്ലാം പാർട്ടി വേദിയിൽ പറയുമെന്നും ചാണ്ടി ഉമ്മന്‍ കൂട്ടിച്ചേര്‍ത്തു.

 :ചാണ്ടി ഉമ്മൻ സഹോദരനെ പോലെയെന്ന് രാഹുൽ മാങ്കൂട്ടത്തിൽ; പ്രശ്നങ്ങൾക്ക് പരിഹാരം കാണുമെന്ന് തിരുവഞ്ചൂ‍ർ

പാർട്ടി തീരുമാനങ്ങളെല്ലാം അംഗീകരിക്കുന്ന പ്രവർത്തകനാണ് താന്‍. രാഹുൽ മാങ്കൂട്ടത്തിലുമായി ഒരു പ്രശ്നവും ഇല്ല. രാഹുൽ സ്ഥാനാർത്ഥി പ്രഖ്യാപനം മുതൽ എല്ലാ ഘട്ടത്തിലും വിളിച്ചിട്ടുണ്ടെന്നും ചാണ്ടി ഉമ്മൻ പറഞ്ഞു. ഉപതെരഞ്ഞെടുപ്പിൽ അടക്കം കെ സുധാകരൻ മികച്ച പ്രവർത്തനം നടത്തിയിരുന്നുവെന്നും കെപിസിസി പ്രസിഡന്റ് സ്ഥാനത്ത് സുധാകരൻ തുടരണമെന്നും അദ്ദേഹം കൂട്ടിച്ചേര്‍ത്തു.

ഏഷ്യാനെറ്റ് ന്യൂസ് വാർത്തകൾ തത്സമയം കാണാം",right
"ഇരട്ടനികുതി ഒഴിവാകും, ഫുഡ് പാര്‍ക്കുകളിലും സ്മാര്‍ട്ട് സിറ്റിയിലും ഖത്തര്‍ നിക്ഷേപം വരുന്നു ഇന്ത്യാ- ഖത്തര്‍ ബന്ധം കൂടുതല്‍ മെച്ചപ്പെടുത്താന്‍ ധാരണയായി. ഇരട്ട നികുതി ഒഴിവാക്കാനുള്ള കരാറുകളില്‍ ഇരു രാജ്യങ്ങളും ഒപ്പിട്ടു. ഖത്തര്‍ അമീര്‍ ഷെയ്ഖ് തമീം ബിന്‍ ഹമദ് അല്‍ താനിയും, ഇന്ത്യന്‍ പ്രധാനമന്ത്രി നരേന്ദ്ര മോദിയും തമ്മില്‍ ഡല്‍ഹിയില്‍ നടന്ന ചര്‍ച്ചയിലാണ് ഈ ധാരണ.

ഇന്ത്യയിൽ സ്മാർട്ട് സിറ്റികളിലും ഫുഡ് പാർക്കിലും അടിസ്ഥാന സൗകര്യ വികസന പദ്ധതികളിലും നിക്ഷേപം നടത്തുമെന്ന് ഖത്തർ അമീർ ഷെയ്ക് തമീം ബിൻ ഹമദ് അൽ താനി ഇതോടൊപ്പം അറിയിച്ചു. ഖത്തറിൽ നിന്ന് കൂടുതൽ എൽഎൻജി വാങ്ങാൻ ഇന്ത്യയും തീരുമാനിച്ചിട്ടുണ്ട്. ഖത്തറിന് ഇന്ത്യൻ സമൂഹം നൽകുന്ന പിന്തുണയ്ക്കുംസംഭാവനയ്ക്കും  ഖത്തർ അമീർ നന്ദി അറിയിക്കുകയും ചെയ്തു.

പ്രധാനമന്ത്രിയും ഖത്തർ അമീറും തമ്മിൽ നടത്തിയ കൂടിക്കാഴ്ചയിലാണ് ഇന്ത്യ- ജിസിസി സ്വതന്ത്ര വ്യാപാര കരാർ ചർച്ചയായത്. കരാറിൽ ഖത്തറും താത്പര്യം അറിയിക്കുകയായിരുന്നു. പശ്ചിമേഷ്യയിലെ സംഘർഷവും ഇരു നേതാക്കളും ചർച്ചയ്ക്ക് വെച്ചിരുന്നു. “ഖത്തർ ജയിലുകളിൽ 600 ഇന്ത്യക്കാരുണ്ട്, വധശിക്ഷ ഒഴിവാക്കിയെങ്കിലും മുൻ നാവിക സേന ഉദ്യോഗസ്ഥനെതിരെ ഖത്തറിൽ കോടതി നടപടിയുണ്ട്”- വിദേശകാര്യ മന്ത്രാലയം ഖത്തീർ അമീറിനെ അറിയിച്ചു.",right
"Kerala'ബാക്കി വോട്ട് എവിടെ പോയി കോൺഗ്രസേ'; പാങ്ങോട് എസ്ഡിപിഐക്ക് കോൺഗ്രസിന്റെ കൈത്താങ്ങെന്ന് എം വി ജയരാജൻഎസ്ഡിപിഐക്ക് വോട്ട് കൂടിയപ്പോള്‍ കോണ്‍ഗ്രസിന്റെ വോട്ട് കുറഞ്ഞെന്ന് അദ്ദേഹം ഫേസ്ബുക്കില്‍ കുറിച്ചു കണ്ണൂര്‍: തിരുവനന്തപുരം പാങ്ങോട് കോണ്‍ഗ്രസ് വാര്‍ഡില്‍ എസ്ഡിപിഐയുടെ വിജയത്തില്‍ കോണ്‍ഗ്രസിന്റെ കൈത്താങ്ങുണ്ടെന്ന ആരോപണവുമായി സിപിഐഎം കണ്ണൂര്‍ ജില്ലാ സെക്രട്ടറി എം വി ജയരാജന്‍. എസ്ഡിപിഐക്ക് വോട്ട് കൂടിയപ്പോള്‍ കോണ്‍ഗ്രസിന്റെ വോട്ട് കുറഞ്ഞെന്ന് അദ്ദേഹം ഫേസ്ബുക്കില്‍ കുറിച്ചു. കോണ്‍ഗ്രസിന്റെ ബാക്കി വോട്ട് എവിടെ പോയെന്നും അദ്ദേഹം ചോദിക്കുന്നു.

'പാലക്കാട് സഹായത്തിന് എസ്ഡിപിഐക്ക് കോണ്‍ഗ്രസിന്റെ ഒരു കൈത്താങ്ങ്. പാങ്ങോട് 2020ല്‍ 363 വോട്ട് മാത്രം ഉണ്ടായ എസ്ഡിപിഐക്ക് ഇത്തവണ 674 ലഭിച്ചപ്പോള്‍ 455 ലഭിച്ചിരുന്ന കോണ്‍ഗ്രസിന് 148 മാത്രം. ബാക്കി വോട്ട് എവിടെ പോയി കോണ്‍ഗ്രസേ', എം വി ജയരാജന്‍ കുറിച്ചു.

അതേസമയം പാങ്ങോട് എസ്ഡിപിഐ വിജയിച്ചത് ഗൗരവമുള്ള വിഷയമാണെന്ന് യൂത്ത് കോണ്‍ഗ്രസ് സംസ്ഥാന അദ്ധ്യക്ഷന്‍ രാഹുല്‍ മാങ്കൂട്ടത്തില്‍ എംഎല്‍എയും പ്രതികരിച്ചിരുന്നു. പാര്‍ട്ടി വിഷയം പരിശോധിക്കണമെന്നും മതേതര ചേരിയില്‍ ഇല്ലാത്ത ഒരു പാര്‍ട്ടി ജയിക്കുന്നത് ഗൗരവമുള്ള വിഷയം തന്നെയാണെന്നും അദ്ദേഹം പറഞ്ഞിരുന്നു. അതിനെ പാലക്കാട് തിരഞ്ഞെടുപ്പുമായി കൂട്ടിക്കെട്ടാന്‍ സിപിഐഎം ശ്രമിക്കേണ്ട. പാലക്കാട് ജനത ഒന്നാകെയാണ് തന്നെ വിജയിപ്പിച്ചത്. തന്റെ വിജയത്തില്‍ കോണ്‍ഗ്രസ് പാര്‍ട്ടി എസ്ഡിപിഐയുമായി ചേര്‍ന്ന് പ്രകടനം നടത്തിയിട്ടില്ല. എസ്ഡിപിഐ പ്രകടനം നടത്തിയത് ക്രമസമാധാന പ്രശ്നമാണെങ്കില്‍ അത് തടയേണ്ടത് പൊലീസ് ആണ്. എസ്ഡിപിഐയെ വിജയിപ്പിക്കേണ്ട ബാധ്യത കോണ്‍ഗ്രസിനില്ലെന്നും രാഹുല്‍ മാങ്കൂട്ടത്തില്‍ വ്യക്തമാക്കിയിരുന്നു.

Content Highlights: M V Jayarajan says Pangode SDPI win support of Congress",left
"Keralaനിരാഹാര സമരം താൽക്കാലികമായി അവസാനിപ്പിച്ച് വി പി സുഹറ; മന്ത്രിമാരെ സന്ദർശിക്കുംവി പി സുഹറെ കസറ്റഡിയിൽ നിന്ന് വിട്ടയച്ചു ന്യൂഡല്‍ഹി: ഡല്‍ഹി പൊലീസ് കസ്റ്റഡിയിലെടുത്ത സാമൂഹ്യ പ്രവര്‍ത്തക വി പി സുഹറയെ വിട്ടയച്ചു. ജന്തര്‍ മന്ദിറില്‍ അനുവദിച്ച സമയം കഴിഞ്ഞും പ്രതിഷേധം തുടര്‍ന്നതിനായിരുന്നു സുഹറയെ കസ്റ്റഡിയിലെടുത്തിരുന്നത്. അതേസമയം താല്‍ക്കാലികമായി നിരാഹാര സമരം അവസാനിപ്പിക്കുന്നുവെന്ന് സുഹറ പറഞ്ഞു.

രണ്ട് ദിവസത്തിനുള്ളില്‍ കേന്ദ്ര നിയമ മന്ത്രി, ന്യൂനപക്ഷകാര്യ മന്ത്രി, വനിത മന്ത്രി എന്നിവരെ കാണുമെന്നും സുഹറ വ്യക്തമാക്കി. വടകര എംപി പ്രിയങ്ക ഗാന്ധിയെ കാണാനും ശ്രമം നടത്തുന്നുണ്ടെന്നും കേന്ദ്ര സഹമന്ത്രി സുരേഷ് ഗോപി വിളിച്ചിരുന്നുവെന്നും സുഹറ പറഞ്ഞു.

മുസ്‌ലിം വ്യക്തി നിയമം ഭേദഗതി ചെയ്യുക, പിന്തുടര്‍ച്ചാവകാശത്തില്‍ ലിംഗനീതി ഉറപ്പാക്കുക, മാതാപിതാക്കള്‍ മരണപ്പെട്ട അനാഥ പേരമക്കള്‍ക്കും പിന്തുടര്‍ച്ചാവകാശം അനുവദനീയമാക്കുക, സ്വത്ത് അന്യാധീനപ്പെട്ടു പോകാതിരിക്കാന്‍ മക്കള്‍ക്കോ അടുത്ത ബന്ധുക്കള്‍ക്കോ വില്‍പത്രം എഴുതി വെക്കാനുള്ള അവകാശംമുസ്‌ലിങ്ങൾക്ക് ബാധകമാക്കുക തുടങ്ങിയ ആവശ്യങ്ങള്‍ ഉന്നയിച്ചാണ് വി പി സുഹറ നിരാഹാരമിരുന്നത്.

Content Highlights: V P Suhara temporarily stopped hunger strike",left
"സെർവിക്കൽ കാൻസറിന് പ്രതിരോധ വാക്സീൻ വികസിപ്പിച്ച് ഇന്ത്യ ന്യൂഡൽഹി: സെർവിക്കൽ കാൻസറിന് പ്രതിരോധ വാക്സീൻ വികസിപ്പിച്ച് ഇന്ത്യ. സിറം ഇൻസ്റ്റിറ്റ‍്യൂട്ടും ബയോടെക്നോളജി വകുപ്പും ചേർന്നാണ് വാക്സീൻ പുറത്തിറക്കിയത്. മാസങ്ങൾക്കുള്ളിൽ വാക്സീൻ വിപണിയിലെത്തും. 200 രൂപ മുതൽ 400 രൂപ വരെയായിരിക്കും വാക്സീന്റെ വിലയെന്നും സിറം ഇൻസ്റ്റിറ്റ‍്യൂട്ട് തലവൻ അദർ പുനെവാല അറിയിച്ചു

9 മുതൽ 14 വരെ പ്രായമുള്ള പെൺകുട്ടികൾക്കാണ് 90 ശതമാനം ഫലപ്രാപ്തി നൽകുമെന്നവകാശപ്പെടുന്ന ഈ വാക്‌സിൻ നൽകുക. രണ്ട് ഡോസ് വാക്സീനാണു നൽകുക. ആദ്യ ഡോസ് ഒമ്പതാം വയസിലും അടുത്ത ഡോസ് 6 മുതൽ 12 മാസം വരെയുള്ള കാലയളവിനുള്ളിലുമാണ് നൽകുക. പതിനഞ്ച് വയസിന് മുകളിലുള്ള പെൺകുട്ടികളിൽ പൂർണ പ്രയോജനം ലഭിക്കാൻ മൂന്ന് ഡോസ് വാക്സീൻ നൽകേണ്ടി വരുമെന്ന് അദർ പുനെവാല വ്യക്തമാക്കി. സെർവിക്കൽ ക്യാൻസർ ഉണ്ടാക്കുന്ന ക്വാഡ്രിവാലൻ‍‍‍‍‍‍‍‍‍‍‍‍‍‍‍‍റ് ഹ്യൂമൻ പാപ്പിലോമ വൈറസിനെ ഈ വാക്‌സിൻ പ്രതിരോധിക്കും.",right
"സിപിഐയുടെ എതിർപ്പ് മൂലം നിർണായക മാറ്റം; സംസ്ഥാന മന്ത്രിസഭായോഗം സ്വകാര്യ സർവകലാശാല ബില്ലിന് അനുമതി നൽകി -       - തിരുവനന്തപുരം: സ്വകാര്യ സർവകലാശാല ബില്ലിന് സംസ്ഥാന മന്ത്രിസഭാ യോഗം അനുമതി നൽകി. നിയമസഭയുടെ നടപ്പ് സമ്മേളനത്തിൽ ബിൽ അവതരിപ്പിക്കുമെന്നാണ് വിവരം. വിസിറ്റർ തസ്തിക ഒഴിവാക്കിക്കൊണ്ടാണ് കരട് ബില്ലിന് അനുമതി നൽകിയത്. സിപിഐയുടെ എതിർപ്പ് മൂലമാണ് മാറ്റം.

ഫീസിലും വിദ്യാർഥി പ്രവേശനത്തിലും സർക്കാരിന് നിയന്ത്രണമില്ലാതെയാണ് സ്വകാര്യ സർവകലാശാല കരട് ബിൽ തയ്യാറാക്കിയത്. സർവകലാശാലകളുടെ ഭരണപരമായ കാര്യങ്ങളിൽ സർക്കാറിന്​ അധികാരങ്ങൾ ഉണ്ടാകും. നിയമം ലംഘിച്ചാൽ ആറ്​ മാസം മുമ്പ്​  നോട്ടീസ്​ നൽകി സർവകലാശാല പിരിച്ചുവിടാൻ സർക്കാറിന്​ അധികാരമുണ്ടാകും. പരാതി ഉന്നയിച്ച വകുപ്പ് മന്ത്രിമാരുമായി ചർച്ച നടത്തി തിങ്കളാഴ്ച മന്ത്രിസഭാ യോഗം ബില്ലിന് അംഗീകാരം നൽകും.

മൾട്ടി ഡിസിപ്ലീനറി കോർസുകൾ ഉള്ള സ്വകാര്യ സർവ്വകലാശാലകളിൽ ഫീസിനും പ്രവേശനത്തിനും സർക്കാരിന് നിയന്ത്രണം ഉണ്ടാകില്ല. അധ്യാപക നിയമനത്തിലും ഇടപെടാൻ ആകില്ല. പക്ഷെ സർവകലാശാലയുടെ ഭരണപരമോ സാമ്പത്തികപരമോ ആയ വിവരങ്ങളും റെ​ക്കോർഡുകളും വിളിച്ചുവരുത്താൻ സർക്കാറിന്​ അധികാരമുണ്ടായിരിക്കും. സർവകലാശാല തുടങ്ങുന്നതിന്​ നിശ്​ചയിച്ച വ്യവസ്ഥകൾ പാലിക്കുന്നതിൽ പരാജയപ്പെട്ടാൽ അനുമതി പത്രം സർക്കാറിന്​ പിൻവലിക്കാം. ഓരോ കോഴ്സിനും ചുരുങ്ങിയത് 15 ശതമാനം സീറ്റ് എസ്.സി വിഭാഗത്തിനും അഞ്ച് ശതമാനം എസ്.ടി വിഭാഗത്തിനും സംവരണം ചെയ്യണം. എന്ന നിർദ്ദേശത്തോടെയാണ് ബില്ലിന് മന്ത്രിസഭ അനുമതി നൽകിയിരിക്കുന്നത്.

ആക്​ടിന്​ വിരുദ്ധമായി സർവകലാശാല പ്രവർത്തിക്കുന്നുവെന്ന്​  പരാതി ലഭിച്ചാൽ രണ്ട്​ മാസത്തിനുള്ളിൽ സർവകലാശാലയുടെ അംഗീകാരം പിൻവലിക്കാതിരിക്കുന്നതിന്​ കാരണം കാണിക്കൽ നോട്ടീസ്​ നൽകാം. വ്യസ്ഥകളുടെ ലംഘനമുണ്ടെന്ന്​ ബോധ്യപ്പെട്ടാൽ അന്വേഷണത്തിന്​ സർക്കാറിന്​ ഉത്തരവിടാം. ഇതിനായി അന്വേഷണ ഉദ്യോഗസ്ഥനെയയോ പ്രത്യേക അധികാര കേന്ദ്രത്തെയോ സർക്കാറിന്​ നിയമിക്കാം. സർവകലാശാലയുടെ ഗവേണിങ്​ കൗൺസിലിൽ ഉന്നത വിദ്യാഭ്യാസ വകുപ്പ്​ സെക്രട്ടറി, സർക്കാർ നാമനിർദേശം ചെയ്യുന്ന പ്രഗത്​ഭ വിദ്യാഭ്യാസ വിചക്ഷണൻ എന്നിവർ അംഗങ്ങൾ ആകും അക്കാദമിക്​ കൗൺസിലിൽ സർക്കാർ നാമനിർദേശം ചെയ്യുന്ന അസോസിയേറ്റ്​ പ്രഫസർ പദവിയിൽ താഴെയല്ലാത്ത മൂന്ന്​ പേർ അംഗങ്ങൾ ഉണ്ടായിരിക്കണം.",right
"ഷാരോൺ വധക്കേസിൽ ​ഗ്രീഷ്മയ്ക്ക് തൂക്കുകയർ -       - തിരുവനന്തപുരം: പാറശ്ശാല ഷാരോൺ വധക്കേസിൽ പ്രതി ​ഗ്രീഷ്മയ്ക്ക് തൂക്കുകയർ വിധിച്ച് കോടതി. നെയ്യാറ്റിൻകര അഡീഷണൽ സെഷൻസ് കോടതിയാണ് ശിക്ഷ വിധിച്ചത്. രണ്ട് ലക്ഷം രൂപ പിഴശിക്ഷയും വിധിച്ചിട്ടുണ്ട്. തട്ടിക്കൊണ്ടുപോയി കൊലപ്പെടുത്തിയതിന് 10 വര്‍ഷത്തെ തടവും അന്വേഷണത്തെ വഴി തെറ്റിച്ചതിന് 5 വര്‍ഷത്തെ തടവുമാണ് ശിക്ഷ വിധിച്ചിട്ടുള്ളത്. കേസിലെ മൂന്നാം പ്രതിയായ ഗ്രീഷ്മയുടെ അമ്മാവന്‍ നിര്‍മ്മല്‍ കുമാറിന് 3 വര്‍ഷം തടവുശിക്ഷ വിധിച്ചു. രണ്ടാം പ്രതിയായ അമ്മ സിന്ധുവിനെ കോടതി വെറുതെ വിട്ടിരുന്നു.

കാമുകനായ ഷാരോണിന് കഷായത്തിൽ കളനാശിനി കലർത്തി കൊലപ്പെടുത്തിയെന്നാണ് കേസ്. 2022 ഒക്ടോബർ 14 ന് ഷാരോണിനെ വീട്ടിലേക്ക് വിളിച്ചുവരുത്തി ഗ്രീഷ്മ വിഷം കലർത്തിയ കഷായം ഷാരോണിന് നൽകുകയായിരുന്നു. ഒക്ടോബർ 25 ന് ചികിത്സയിലിരിക്കേ ഷാരോണിന്റെ മരണം സംഭവിച്ചു.

കോടതിയിലെത്തിച്ച സമയം ​മുതൽ ​ഗ്രീഷ്മ കരയുകയായിരുന്നു. വിധി കേൾക്കാൻ ​ഷാരോണിന്റെ അച്ഛനും അമ്മയും സഹോദരനും കോടതിയിലെത്തിയിരുന്നു. വിധി പ്രസ്താവം ആരംഭിക്കുന്നതിന് മുമ്പ് തന്നെ ഇവർ മൂവരെയും ജ‍ഡ്ജ് കോടതി മുറിയിലേക്ക് വിളിപ്പിച്ചു. 586 പേജുള്ള വിധിയാണ് വായിച്ചത്.

വിധിപ്രസ്താവത്തില്‍ കോടതി പറഞ്ഞത്

കേരള പോലീസിന് കോടതി അഭിനന്ദനങ്ങൾ അറിയിച്ചു. പോലീസ് അന്വേഷണം അതിൽ സമർത്ഥമായി നടത്തി. അന്വേഷണ രീതി മാറിയ കാലത്തിനനുസരിച്ച് പോലീസ് മാറ്റി. സാഹചര്യ തെളിവുകൾ നല്ല രീതിയിൽ ഉപയോഗിക്കുകയും ചെയ്തു. കുറ്റകൃത്യം ചെയ്ത അന്നുമുതൽ തനിക്ക് എതിരായ തെളിവുകൾ താൻ സ്വയം ചുമന്ന് നടക്കുകയായിരുന്നു എന്ന് പ്രതി  അറിഞ്ഞിരുന്നു. വിവാഹനിശ്ചയത്തിനുശേഷം ഷാരോണുമായി പ്രതി ലൈംഗിക ബന്ധത്തിൽ ഏർപ്പെട്ടു എന്ന് തെളിഞ്ഞതായി കോടതി വിധിപ്രസ്താവത്തിൽ വ്യക്തമാക്കി.

ബന്ധം അവസാനിപ്പിക്കാൻ തീരുമാനിച്ചാൽ വിഷം നൽകി കൊലപ്പെടുത്തുന്നത് സമൂഹത്തിന് തെറ്റായ സന്ദേശം നൽകും. മരണക്കിടക്കയിലും ഷാരോൺ ഗ്രീഷ്മയെ സ്നേഹിച്ചു. ഗ്രീഷ്മ ശിക്ഷിക്കപ്പെടാൻ ഷാരോൺ ആഗ്രഹിച്ചിരുന്നില്ല. ഷാരോണിന് പരാതി ഉണ്ടോ ഇല്ലയോ എന്നത് കോടതിക്ക് മുമ്പിൽ പ്രസക്തമല്ല. അതേ സമയം സ്നേഹബന്ധം തുടരുമ്പോഴും ഷാരോണിനെ കൊലപ്പെടുത്താൻ ഗ്രീഷ്മ ശ്രമിച്ചു. ലൈംഗികബന്ധത്തിൽ ഏർപ്പെടാം എന്ന് പറഞ്ഞാണ് ഷാരോണിനെ വിളിച്ചു വരുത്തിയത്. ജ്യൂസിൽ എന്തോ പ്രശ്നങ്ങളുണ്ടെന്ന് ഷാരോണിന് ബോധ്യമുണ്ടായിരുന്നു.അതുകൊണ്ടാണ് ഷാരോൺ വീഡിയോ ചിത്രീകരിച്ചത് എന്നും കോടതി ചൂണ്ടിക്കാട്ടി.

11 ദിവസം ഒരു തുള്ളി വെള്ളം ഇറക്കാൻ ആകാതെ ഷാരോൺ ആശുപത്രിയിൽ കിടന്നു. വിശ്വാസ വഞ്ചനയാണ് ഗ്രീഷ്മ നടത്തിയത്. ഗ്രീഷ്മയെ വാവ എന്നായിരുന്നു ഷാരോൺ വിളിച്ചത്. പ്രകോപനമൊന്നുമില്ലാതെയാണ് കൊലപാതകം നടത്തിയത്. ഗ്രീഷ്മയെ ഷാരോൺ മർദ്ദിച്ചതിന് തെളിവില്ലെന്നും കോടതി പറഞ്ഞു. കുറ്റകൃത്യം ചെയ്തിട്ടും അവസാനം വരെ പിടിച്ചു നിൽക്കാൻ ശ്രമിച്ച കൗശലം വിജയിച്ചില്ല. ഒക്ടോബർ 14ന്  ഗ്രീഷ്മ വീട്ടിലേക്ക് വിളിച്ചപ്പോൾ  കൊലപ്പെടുത്താൻ ആണ് വിളിക്കുന്നത് എന്ന് ഷാരോണിന് അറിയില്ലായിരുന്നു.

സ്നേഹിക്കുന്ന ഒരാളെയും വിശ്വസിക്കാൻ കൊള്ളില്ല എന്ന സന്ദേശമാണ് ഈ കേസ് നൽകിയത്. പ്രതിയുടെ പ്രായം കോടതിക്ക് കണക്കിലെടുക്കാൻ ആകില്ല. എനിക്ക് പ്രതിയെ മാത്രം കണ്ടാൽ പോരാ. മറ്റു കുറ്റകൃത്യത്തിൽ നേരത്തെ ഉൾപ്പെട്ടിട്ടില്ല എന്ന വാദവും കണക്കിലെടുക്കാൻ കഴിയില്ല. ഗ്രീഷ്മ നേരത്തെ ഒരു വധശ്രമം നടത്തി. ​ഗ്രീഷ്മ വീണ്ടും വീണ്ടും കുറ്റകൃത്യം ചെയ്തു. ഗ്രീഷ്മയുടെ  ആത്മഹത്യാശ്രമം അന്വേഷണത്തെ വഴിത്തിരിക്കാൻ മാത്രമായിരുന്നു. ഘട്ടം ഘട്ടമായി കൊലപാതകം നടത്തുകയായിരുന്നു ഗ്രീഷ്മയുടെ ലക്ഷ്യം. 48 സാഹചര്യ തെളിവുകൾ ഗ്രീഷ്മക്കെതിരെയുണ്ട്. ഇത്തരം കേസിൽ പരമാവധി ശിക്ഷ നൽകരുത് എന്നു നിയമം ഇല്ല. ഷാരോൺ അനുഭവിച്ചത് വലിയ വേദനയാണ്. ആ വേദന ചെറുതായിരുന്നില്ല. ആന്തരിക അവയവങ്ങളെല്ലാം അഴുകിയ നിലയിൽ ആയിരുന്നു.

ഷാരോണ്‍ വധക്കേസിൽ വധശിക്ഷാ വിധി കേട്ട് നിർവികാരയായി ഗ്രീഷ്മ; പൊട്ടിക്കര‍ഞ്ഞ് ഷാരോണിൻ്റെ മാതാപിതാക്കൾ

ഗ്രീഷ്‌മയെ അത്രയ്ക്ക് ഇഷ്ടമായിരുന്നു മോന്, ഐസിയുവിൽവെച്ച് പറഞ്ഞു; ഷാരോണിന്‍റെ മരണത്തിൽ നീതിക്കായി കുടുംബം",right
"ഉന്നതവിദ്യാഭ്യാസ മേഖലയിൽ എന്തുകൊണ്ട് സ്വകാര്യ സർവകലാശാലകൾ അനിവാര്യം? കേരളത്തിലെ മറ്റെല്ലാ സംസ്ഥാനങ്ങളിലുമുള്ള പോലെ സ്വകാര്യ സർവകലാശാലകൾ കേരളത്തിലും തുടങ്ങാനുള്ള നീക്കം സർക്കാർ നടത്തുന്നതിൽ ആർക്കാണ് ഇവിടെ ഇരിക്കപ്പൊറുതി ഇല്ലാത്തത്? കേരളത്തെ സംബന്ധിച്ച് ഉന്നതവിദ്യാഭ്യാസരംഗത്തു ഇതൊരു ദിശാമാറ്റമാണ് ഉണ്ടാക്കാൻ പോകുന്നത്. പ്രതിപക്ഷമാകട്ടെ പത്തുവർഷം മുമ്പ് ഇടതുപക്ഷം സ്വകാര്യസർവകലാശാലകൾ തുടങ്ങുന്നതിനെ എതിർത്ത കഥകൾ പറഞ്ഞുകൊണ്ടിരിക്കുന്നു. ഇവിടെ ഉയരുന്ന ചോദ്യമിതാണ്, വർഷങ്ങൾക്കുമുമ്പ് എടുത്ത നിലപാടുകൾ അതേപടി തുടരേണ്ടതുണ്ടോ? അതൊരു ബാധ്യതയായി പ്രതിപക്ഷം ഇടതുപക്ഷത്തെ പഴിചാരുന്നത് രാഷ്ട്രീയ ലക്ഷ്യത്തിനുവേണ്ടി മാത്രമല്ലേ?
സ്വകാര്യ സർവകലാശാലകൾ തുടങ്ങാനുള്ള തീരുമാനം എന്തുകൊണ്ട് സി.പി.എം നേതൃത്വം കൊടുക്കുന്ന സർക്കാരിന് എടുത്തുകൂടാ? കാലം ആവശ്യപ്പെടുമ്പോൾ പൊതുജനങ്ങളെ അണിനിരത്തി സമരം നടത്തിയെന്നുകരുതി ഇടതുപക്ഷത്തെ എന്തുകൊണ്ടാണ് വികസനവിരുദ്ധരെന്ന് മുദ്രകുത്തുന്നത്? കേരളത്തിൽ എന്തെങ്കിലും വികസനങ്ങൾ മുടക്കിയിട്ടുണ്ടെന്ന് ആക്ഷേപമുള്ള അവർ അതിനപ്പുറത്തു പലമടങ്ങു വികസനങ്ങൾ നടത്തിയിട്ടുമുണ്ട്. സ്വകാര്യ സർവകലാശാലകൾ വരുമ്പോൾ സ്വാഭാവികമായും മറ്റു സർക്കാർ സർവകലാശാലകൾക്ക് ഭീഷണിയാകുമെന്നത് എന്നും ഒരു യാഥാർഥ്യമാണ്. ഇന്ന് ഏതൊരു സ്വകാര്യ സർവകലാശാലയോടും പിടിച്ചുനിൽക്കാൻ നന്മുടെ സർക്കാർ സർവകലാശാലകൾ സജ്ജവുമാണ്. അങ്ങനെ നമ്മുടെ സർവകലാശാലകളെ മാറ്റിയെടുത്തതിൽ ഇടതുസർക്കാരിനു വലിയ പങ്കുണ്ട്. കഴിഞ്ഞ രണ്ടു ടേമിൽ ഭരിച്ച സർക്കാർ പൊതുവിദ്യാഭ്യാസത്തിനും, ഉന്നതവിദ്യാഭ്യാസത്തിനും നൽകിയ പ്രാധാന്യം മുമ്പെങ്ങും ഉണ്ടായിട്ടുമില്ല. അതുകൊണ്ടുതന്നെ പത്തുവർഷം മുമ്പ് എടുത്തുപറയത്തക്ക മേൻമ അവകാശപ്പെടാനില്ലാത്ത സർവകലാശാലകൾ സ്വകാര്യ സർവകലാശാലകളുടെ വരവോടെ ഭീഷണിയിലാവും എന്നതും, പാവപ്പെട്ട കുട്ടികൾക്ക് ഉന്നതവിദ്യാഭ്യാസം അപ്രാപ്യമാകുമെന്ന ഭീഷണി പരിഗണിച്ചുകൊണ്ട് ഇടതുപക്ഷം നയിച്ച സമരങ്ങളെ ഇപ്പോൾ തള്ളിപ്പറയുന്നതിനും പിന്നിൽ വിലകുറഞ്ഞ രാഷ്ട്രീയം മാത്രമാണെന്നതിൽ സംശയമില്ല.
കൃത്യമായ സമയത്തുതന്നെയാണ് കേരളസർക്കാർ ഇങ്ങനെയൊരു തീരുമാനം കൈക്കൊണ്ടിരിക്കുന്നത്. വിദ്യാഭ്യാസം സർക്കാർ സംവിധാനങ്ങളിലൂടെ മാത്രം ആവണമെന്ന് യാതൊരു നിർബന്ധവുമില്ല. ലോകത്തിലെ മുൻനിര സർവകലാശാലകൾ പലതും സ്വകാര്യമേഖലയിലാണുള്ളത്. കേരളത്തെ സംബന്ധിച്ച് ഇവിടെ ലോകോത്തര നിലവാരമുള്ള പഠനവും ഉന്നതവിദ്യാഭ്യാസ സ്ഥാപനങ്ങളും ഇല്ലാ എന്നാണല്ലോ. എന്നാൽ ആ സൗകര്യങ്ങൾ പ്രയോജനപ്പെടുത്താനുള്ള മാനവവിഭവശേഷി ധാരാളമായി ഉണ്ടുതാനും. കേരളത്തിന് പുറത്തുള്ള സ്വകാര്യ സർവകലാശാലകളിൽ പഠിക്കുന്ന ഇന്ത്യൻ വിദ്യാർത്ഥികളിൽ വലിയൊരു ശതമാനവും മലയാളികളുമാണ്. ആഗോളതലത്തിൽ വിദ്യാഭ്യാസത്തെ സമീപിക്കാൻ വെമ്പൽ കൊള്ളുന്നവരാണ് നമ്മൾ മലയാളികൾ. എന്തിനും ഒരു ഇന്റർനാഷണൽ സ്റ്റാൻഡേർഡ് ആഗ്രഹിക്കുന്നവർ. കെട്ടിലും മട്ടിലും അത് പ്രദാനം ചെയ്യുന്നത് സ്വകാര്യ സർവകലാശാലകളാണ് എന്നാണ് വെയ്പ്പ്. അതുകൊണ്ടുതന്നെ കേരളത്തിൽ സ്വകാര്യ സർവകലാശാലകൾ വന്നാൽ മലയാളിസമൂഹം വലിയ പ്രാധാന്യവും അംഗീകാരവും നൽകും എന്നകാര്യത്തിൽ സംശയമില്ല.
മറ്റൊന്ന് സ്വകാര്യ സർവകലാശാലകളുടെ വരവ് സർക്കാരിന് കീഴിലുള്ള സർവകലാശാലകളെ എങ്ങനെ ബാധിക്കും എന്നുള്ളതാണ്. എല്ലാവരും കൂട്ടമായി അങ്ങോട്ട് നീങ്ങുമെന്ന ആശങ്കയാണ് പലരും പങ്കുവെക്കുന്നത്. എന്നാൽ കേരളത്തെ സംബന്ധിച്ച് ഈ ആശങ്ക അസ്ഥാനത്താണ്.  ഇവിടെയുള്ള എല്ലാ സർവകലാശാലകളും അധ്യയനത്തിന്റെയും ഗവേഷണത്തിന്റെയും കാര്യത്തിൽ വളരെ മുന്നിലാണ്. മാത്രമല്ല സർക്കാർ ഫീസിൽ നിലവാരമുള്ള വിദ്യാഭ്യാസം ലഭിക്കുമ്പോൾ സാധാരണക്കാരായ കുട്ടികൾ സ്വാഭാവികമായും സർക്കാർ സർവകലാശാലകൾ മാത്രമേ ആശ്രയിക്കുകയുള്ളൂ.
സ്വകാര്യ സർവകലാശാലകൾ വരവറിയിക്കുമ്പോൾ സർക്കാർ സർവകലാശാലകൾക്കും മറ്റു കോളേജുകൾക്കും നിലനിൽപ്പിന്റെ കൂടി പ്രശ്നം ഉണ്ടായേക്കാം. അവിടെയാണ് സ്വയം നിലവാരം ഉയർത്തണമെന്ന കാര്യം പ്രസക്തമാകുന്നത്. അതായത് ആരോഗ്യകരമായ ഒരു മത്സരത്തിനാവും ഉന്നതവിദ്യാഭ്യാസ സ്ഥാപനങ്ങൾ മുന്നിട്ടിറങ്ങാൻ പോകുന്നത്. അത് സ്വാഭാവികമായും നമ്മുടെ വിദ്യാഭ്യാസത്തിന്റെ നിലവാരം കൂട്ടുക തന്നെയാവും ചെയ്യുന്നത്.
ഇനി കേരളീയസമൂഹം ഒറ്റക്കെട്ടായി സ്വകാര്യ സർവകലാശാലകളെ സ്വാഗതം ചെയ്യേണ്ടതുണ്ട്. നമ്മുടെ വിദ്യാഭ്യാസനിലവാരം ഉയർത്തുകയും, വിദേശങ്ങളിലേക്ക് ഒഴുകാതെ ഉന്നതപഠനം ഇവിടെത്തന്നെ പൂർത്തിയാക്കേണ്ടതുണ്ട്. വ്യവസായത്തിനും വളക്കൂറുള്ള മണ്ണാണ് കേരളമെന്ന് നാം വീണ്ടും വീണ്ടും തെളിയിച്ചുകൊണ്ടിരിക്കുന്നു. അക്കാദമിക സ്ഥാപനങ്ങളും വ്യവസായ സ്ഥാപനങ്ങളും പരസ്പരപൂരിതമാണെന്നും ഇവരണ്ടും കൈകോർത്തു കൊണ്ടുപോകുവാനുള്ള അവസരം ഉണ്ടാക്കിക്കൊടുക്കുകയും വേണമെന്നാനുള്ള നിർദ്ദേശമാണ് കഴിഞ്ഞമാസം നടന്ന അന്താരാഷ്ട്ര ഉന്നതവിദ്യാഭ്യാസ കോൺക്ലേവിൽ ഉയർന്നുവന്ന ഒരു പ്രധാന നിർദ്ദേശവും. അത്തരത്തിൽ സമഗ്രമേഖലയിലും സർക്കാർ ഒരു പ്രതീക്ഷാനിർഭരമായ മാറ്റത്തിന് തുടക്കം കുറിച്ചു കഴിഞ്ഞിട്ടുണ്ട്. സ്വകാര്യ സർവകലാശാലകളുടെ വരവോടെ കേരളത്തിൽ നിന്നുള്ള വിദ്യാർഥികളുടെ ഒഴുക്ക് കുറയുകയും, തിരികെയുള്ള ഒഴുക്ക് ത്വരിതപ്പെടുകയും ചെയ്യുകവഴി കേരളം ഇന്ത്യയിലെതന്നെ ഒരു ഉന്നതവിദ്യാഭ്യാസ ഹബ് ആയി മാറുകയും കേരളത്തിലെ യുവാക്കൾ എവിടെയെന്ന ചോദ്യത്തിന് മറുപടി നൽകുവാൻ കഴിയുമെന്നുമാണ് പ്രതീക്ഷിക്കുന്നത്.",left
"Nationalമായാവതിക്കെതിരെ പൊടുന്നനെ രാഹുല്‍ ഗാന്ധിയുടെ വിമര്‍ശനം; പിന്നിലെന്ത്?ബിഎസ്പിയെ ഇന്ത്യ സഖ്യത്തിന്റെ ഭാഗമാക്കാന്‍ കോണ്‍ഗ്രസ് നടത്തിയ എല്ലാ ശ്രമങ്ങളെയും മായാവതി തള്ളിക്കളയുകയായിരുന്നു. ലഖ്‌നൗ: ബിഎസ്പി അദ്ധ്യക്ഷ മായാവതിക്കെതിരെ തുടര്‍ച്ചയായ വിമര്‍ശനമാണ് ലോക്‌സഭാ പ്രതിപക്ഷ നേതാവും കോണ്‍ഗ്രസ് നേതാവുമായ രാഹുല്‍ ഗാന്ധി നടത്തുന്നത്. ബിജെപിക്കെതിരെ വിമര്‍ശനം നിരന്തരം വിമര്‍ശനം ഉന്നയിച്ചിരുന്ന രാഹുല്‍ ഈ അടുത്ത ദിവസങ്ങളിലാണ് മായാവതിക്കെതിരെയുള്ള വിമര്‍ശനം ശക്തമാക്കിയത്. കഴിഞ്ഞ വര്‍ഷം ലോക്‌സഭ തിരഞ്ഞെടുപ്പില്‍ ബിഎസ്പിയെ ഇന്‍ഡ്യ സഖ്യത്തിന്റെ ഭാഗമാക്കാന്‍ ആഞ്ഞു ശ്രമിച്ച രാഹുല്‍ ഗാന്ധിയാണ് ഇപ്പോള്‍ മായാവതിക്കെതിരെ തിരിഞ്ഞിരിക്കുന്നതെന്ന് ശ്രദ്ധേയമാണ്.

സംഘടനാപരമായി, പ്രത്യേകിച്ച് ശക്തി കേന്ദ്രമായിരുന്ന നേരത്ത തന്നെ ശോഷിച്ച ബിഎസ്പിക്കെതിരെയുള്ള കോണ്‍ഗ്രസ് ആക്രമണം ആലോചിച്ചുറപ്പിച്ചതാണെന്നാണ് വിവരം. ബിഎസ്പിക്കെതിരെയുള്ള വിമര്‍ശനം ആദ്യം തുടങ്ങി വെച്ചത് ബിഎസ്പിയില്‍ നിന്ന് കോണ്‍ഗ്രസിലേക്കെത്തിയ ഉദിത് രാജാണ്. ഉദിതില്‍ നിന്നാണ് രാഹുല്‍ ഗാന്ധി വിമര്‍ശനം ഏറ്റെടുത്തത്.

ദളിത് പിന്നാക്ക വിഭാഗങ്ങളെ കൂടുതലായി പങ്കെടുപ്പിച്ച് കൊണ്ട് നടത്തിയ 'ജയ് ഭീം ജയ് സംവിധാന്‍' റാലികളിലാണ് രാഹുല്‍ തന്റെ വിമര്‍ശനം നടത്തിയതെന്ന് ശ്രദ്ധേയമാണ്. രണ്ട് വര്‍ഷം കഴിഞ്ഞ് നടക്കാനിരിക്കുന്ന ഉത്തര്‍പ്രദേശ് നിയമസഭ തിരഞ്ഞെടുപ്പില്‍ മായാവതിയെ എക്കാലവും പിന്തുണച്ചിരുന്ന ദളിത് വോട്ട് ബാങ്കില്‍ വിള്ളല്‍ വീഴ്ത്തി എസ്പി-കോണ്‍ഗ്രസ് സഖ്യത്തിലേക്കെത്തിക്കുക എന്ന ലക്ഷ്യമിട്ടാണ് രാഹുലിന്റെ വിമര്‍ശനം എന്നാണ് വിലയിരുത്തപ്പെടുന്നത്.

ബിഎസ്പിയെ ഇന്ത്യ സഖ്യത്തിന്റെ ഭാഗമാക്കാന്‍ കോണ്‍ഗ്രസ് നടത്തിയ എല്ലാ ശ്രമങ്ങളെയും മായാവതി തള്ളിക്കളയുകയായിരുന്നു. ഇതിന്റെ ഭാഗമായി ലോക്‌സഭ തിരഞ്ഞെടുപ്പില്‍ എസ്പി-കോണ്‍ഗ്രസ് സഖ്യത്തിന് 16 സീറ്റുകള്‍ നഷ്ടമായിരുന്നു. ബിജെപിക്ക് 33 സീറ്റുകള്‍ മാത്രം നേടാന്‍ കഴിഞ്ഞപ്പോള്‍ എസ്പി-കോണ്‍ഗ്രസ് സഖ്യത്തിന് 43 സീറ്റുകള്‍ നേടിയിരുന്നു. ഒരു സീറ്റില്‍ പോലും വിജയിക്കാന്‍ കഴിയാതിരുന്ന ബിഎസ്പിക്ക് 9.5% വോട്ടാണ് ലഭിച്ചത്.

മായാവതി തിരഞ്ഞെടുപ്പില്‍ പോരാടുന്നത് സത്യസന്ധതയില്ലാതെയാണെന്നാണ് രാഹുല്‍ ഗാന്ധി വിമര്‍ശിച്ചത്. ദളിതുകള്‍ക്കിടയില്‍ മായാവതിക്ക് ഉണ്ടായിരുന്ന ആകര്‍ഷണീയത നഷ്ടപ്പെട്ടു. അതാണ് അവരുടെ പാര്‍ട്ടിയുടെ വോട്ട് ശതമാനം ലോക്‌സഭ തിരഞ്ഞെടുപ്പില്‍ കുറഞ്ഞത്. വലിയൊരു വിഭാഗം ദളിതുകള്‍ തങ്ങള്‍ക്ക് വോട്ട് ചെയ്യുമെന്ന് ഒരു മുതിര്‍ന്ന കോണ്‍ഗ്രസ് നേതാവ് ഡെക്കാന്‍ ഹെറാള്‍ഡിനോട് പറഞ്ഞു. അതേ സമയം മായാവതിക്കെതിരായ തുടര്‍ച്ചയായ വിമര്‍ശനം സഹതാപ തരംഗമായി മാറി ദളിത് വിഭാഗങ്ങള്‍ ബിഎസ്പിക്ക് വോട്ട് ചെയ്യുവാന്‍ കാരണമാവാം എന്ന് അഭിപ്രായമുള്ളവരും ഉണ്ട്.

Content Highlights: Rahul Gandhi's criticism of Mayawati fits Congress' plan",left
"-   | ഡിവൈഎഫ്ഐ പ്രവർത്തകൻ റിജിത്ത് വധക്കേസ്; 9 ആർഎസ്എസ് - ബിജെപി പ്രവർത്തകർക്ക് ജീവപര്യന്തം -            - കണ്ണൂര്‍:കണ്ണൂർ കണ്ണപുരത്തെ ഡിവൈഎഫ്ഐ പ്രവർത്തകൻ റിജിത്തിനെ കൊലപ്പെടുത്തിയ കേസിൽ മുഴുവൻ പ്രതികൾക്കും ജീവപര്യന്തം. കുറ്റക്കാർ എന്ന് കണ്ടെത്തിയ ഒമ്പത് ആര്‍എസ്എസ് - ബിജെപി പ്രവർത്തകർക്കും തലശ്ശേരി അഡീഷണൽ സെഷൻസ് കോടതിയാണ് ജീവപര്യന്തം ശിക്ഷ വിധിച്ചത്. മുഴുവൻ പ്രതികൾക്കുമെതിരെ കൊലക്കുറ്റം തെളിഞ്ഞിരുന്നു. 2005 ഒക്ടോബർ 3നാണ് റിജിത്തിനെ തച്ചൻ കണ്ടി ക്ഷേത്രത്തിനടുത്തുവച്ച് വെട്ടിക്കൊലപ്പെടുത്തിയത്. ആർഎസ്എസ് ശാഖ നടത്തുന്നതിനെ ചൊല്ലിയുളള തർക്കത്തെ തുടർന്നായിരുന്നു കൊലപാതകം. ആകെയുളള പത്ത് പ്രതികളിൽ ഒരാൾ വിചാരണക്കിടെ വാഹനാപകടത്തിൽ മരിച്ചിരുന്നു

സിപിഎമ്മിൻ്റെ കണ്ണപുരം ബ്രാഞ്ച് അംഗവും ഡിവൈഎഫ്ഐ പ്രവർത്തകനുമായിരുന്നു റിജിത്ത്. ജോലി കഴിഞ്ഞ് മടങ്ങുകയായിരുന്ന റിജിത്തിനെയും സുഹൃത്തുക്കളെയും തച്ചൻകണ്ടി ക്ഷേത്രത്തിനടുത്തുവച്ച് ആക്രമിക്കുകയായിരുന്നു. ആക്രമണത്തിൽ മൂന്ന് പേർക്ക് പരിക്കേറ്റു. പ്രദേശത്ത് ആർഎസ്എസ് ശാഖ നടത്തുന്നതിനെ ചൊല്ലിയുളള തർക്കം ഒക്ടോബർ രണ്ടിന് ഉന്തിലും തളളിലുമെത്തിയിരുന്നു. പിറ്റേ ദിവസമാണ് കൊലപാതകം. കേസിൽ 10 പ്രതികളാണുള്ളത്. കേസിൻ്റെ വിചാരണ വേളയിൽ മൂന്നാം പ്രതി അജേഷ് മരിച്ചു. ആർഎസ്എസ്- ബിജെപി പ്രവർത്തകരായ ബാക്കി 9 പ്രതികളും കുറ്റക്കാരെന്നാണ് ജഡ്ജ് റൂബി കെ ജോസ് വിധിച്ചത്. വിവി സുധാകരൻ, കെടി ജയേഷ്, സിപി രഞ്ജിത്, പിപി അജീന്ദ്രൻ, ഐവി അനിൽ, വിവി ശ്രീകാന്ത്, വിവി ശ്രീജിത്, പിപി രാജേഷ്, ടിവി ഭാസ്കരൻ എന്നിവർക്കെതിരെ ജീവപര്യന്തം ശിക്ഷ വിധിച്ചത്.",right
"ഫ്ലോറിഡ സർവകലാശാലയിൽ വെടിവെപ്പ്; രണ്ട് പേർ കൊല്ലപ്പെട്ടു അമേരിക്കയിലെ ഫ്ലോറിഡ സർവകലാശാലയിൽ, ഒരു പ്രാദേശിക പോലീസ് ഉദ്യോഗസ്ഥയുടെ മകൻ പഴയ സർവീസ് തോക്ക് ഉപയോഗിച്ച് നടത്തിയ വെടിവയ്പ്പിൽ രണ്ടുപേർ കൊല്ലപ്പെട്ടു. ആറുപേർക്ക് പരിക്കേറ്റു. അക്രമം നടത്തിയ വിദ്യാർത്ഥിയെ പോലീസ് വെടിവെച്ച് കീഴ്പ്പെടുത്തി. പരിക്കേറ്റവരിൽ ചിലരുടെ നില ഗുരുതരമാണ്. മരിച്ചവർ സർവകലാശാലയിലെ വിദ്യാർഥികളല്ലെന്ന് പോലീസ് അറിയിച്ചു.

ഫീനിക്സ് ഇക്നർ(20) എന്ന വിദ്യാർത്ഥിയാണ് ആക്രമണം നടത്തിയത്. ഇയാൾ ഫ്ലോറിഡ സർവകലാശാലയിൽ അതിക്രമിച്ചു കയറി വെടിയുതിർക്കുകയായിരുന്നു. പോലീസിന്റെ വെടിയേറ്റ ഫീനിക്സ് ഇക്നർ നിലവിൽ ആശുപത്രിയിൽ ചികിത്സയിലാണ്. ഈ ആക്രമണത്തെ പ്രസിഡന്റ് ഡൊണാൾഡ് ട്രംപ് ശക്തമായി അപലപിച്ചു. വെടിവയ്പ്പ് ഭീകരവും ഭയാനകവുമായിരുന്നു എന്നാണ് പ്രസിഡന്റ് ഇതിനെക്കുറിച്ച് പ്രതികരിച്ചത്.",left
"Keralaമലപ്പുറത്ത് സ്കൂട്ടറിൽ പോകവെ അമ്മയ്ക്കും മകൾക്കും വെട്ടേറ്റുഇരുവരെയും തിരൂരങ്ങാടി താലൂക്ക് ആശുപത്രിയിൽ പ്രവേശിപ്പിച്ചു മലപ്പുറം: മലപ്പുറം തലപ്പാറയിൽ സ്‌കൂട്ടറിൽ പോവുകയായിരുന്ന അമ്മയ്ക്കും മകൾക്കും വെട്ടേറ്റു. വലതു കയ്യ്ക്കാണ് വെട്ടേറ്റത്. മൂന്നിയൂർ പാലക്കൽ സ്വദേശി സുമി (40), മകൾ ഷബ ഫാത്തിമ (17) എന്നിവർക്കാണ് വെട്ടേറ്റത്. സുമിയും ഷബയും സ്കൂട്ടറിൽ യാത്ര ചെയ്യവെ മറ്റൊരു സ്‌കൂട്ടറിൽ എത്തിയാൾ ഇവരുടെ വലത് കയ്യിൽ വെട്ടി പരിക്കേൽപ്പിക്കുകയായിരുന്നു. ഇരുവരെയും തിരൂരങ്ങാടി താലൂക്ക് ആശുപത്രിയിൽ പ്രവേശിപ്പിച്ചു. പൊലീസ് സ്ഥലത്തെത്തി അന്വേഷണം ആരംഭിച്ചു.

content highlights-A mother and daughter were cut while riding a scooter in Malappuram",left
"ജന്മാഷ്ടമി പ്രാര്‍ത്ഥന     മഹത്തായ അനേകം സന്ദേശങ്ങളും ഉല്‍ബോധനങ്ങളും ആയിട്ട് വീണ്ടും ശ്രീകൃഷ്ണജയന്തി എന്ന സുദിനം വന്നു. പ്രണാമം അര്‍പ്പിച്ചുകൊണ്ട് നമുക്ക് അതിനെപ്പറ്റി ഒന്ന് ആലോചിക്കാം, സ്മരിക്കാം.

ഭഗവാന്‍ എന്തിനുവേണ്ടിയാവും ഈ അനന്തമായ ഭൂമിയേയും അതിലെ കോടാനുകോടി ജീവിവര്‍ഗ്ഗങ്ങളേയും സൃഷ്ടിച്ചിട്ട് എല്ലാറ്റിനും സാക്ഷിയായിക്കൊണ്ട് അകന്നു മാറിനിന്ന് വീക്ഷിക്കുന്നത്? ഈ മറ ഒന്ന് നീക്കിത്തന്നുകൂടേ ഭഗവാനേ, എന്ന് ചോദിക്കുവാന്‍ തോന്നുകയാണ്. അപ്പോള്‍, ഭക്തപ്രഹ്‌ളാദന്റെ വാക്കുകള്‍ ഓര്‍മ്മവരും-

''രൂപം, കുലം, ധന, തപോബല യോഗവിദ്യാ
തേജഃ പ്രഭാവ മതികാന്തികള്‍ തൊട്ടതൊന്നും
നിന്‍ തോഷണത്തിനു, പരാല്‍പരപോര ഭക്ത്യാ
നീതുഷ്ടനായിതു ഗജേന്ദ്രനിലെന്നു സിദ്ധം.''

ഒരു കാട്ടാനയ്ക്കുപോലും മോക്ഷം കൊടുക്കുവാന്‍ മടിക്കാത്ത നിഷ്പക്ഷമായ വാല്‍സല്യം! ജീവികള്‍ക്ക് ഇത്തരം ജനന-മരണങ്ങള്‍ നിശ്ചയിച്ചത് ഭഗവാന്‍ ബോധപൂര്‍വംതന്നെയാവും. ആ അപാരമായ ഭാവനാവൈഭവത്തെപ്പറ്റി ചിലപ്പോള്‍ വളരെ നേരം ഇരുന്ന് ഓര്‍ത്തുനോക്കുവാന്‍ തോന്നും.

കോടാനുകോടിജനങ്ങള്‍ ദിവസേന ഭൂമിയില്‍ വരുന്നു, പോവുന്നു. എന്നാല്‍, ഒന്നുംതന്നെ പരിപൂര്‍ണമായിട്ട് മറ്റൊന്നുപോലെയാവുകയുമില്ല. എവിടെയെങ്കിലും ഒരു വ്യത്യാസമുണ്ടാവും. അപ്പോള്‍ തന്നത്താന്‍ വിളിച്ചുപോവും- ''എന്റെ ഭഗവാനേ...'' എന്ന്.
പൂര്‍ണ്ണമായിത്തന്നെ കൃഷ്ണഭക്തയായിത്തീര്‍ന്ന കുറൂരമ്മയോട് ഒരു ഭക്തന്‍ ഗോസായി ചോദിച്ചുവത്രെ-

''മനുഷ്യജീവിതത്തില്‍ നേടേണ്ടത് എന്താണ്?''
വിനയപൂര്‍വ്വം കുറൂരമ്മയുടെ മറുപടി- ''ഹൃദയശുദ്ധി.''
സ്വീകരിക്കേണ്ടത്?- ''സമഭാവന. വിശ്വപ്രേമം.''
അനുഭവിക്കേണ്ടത്?- ''ഭഗവല്‍കൃപ, സാന്നിധ്യം...''
അതു പറഞ്ഞ് തീര്‍ന്നപ്പോഴേക്കും കുറൂരമ്മ ആനന്ദലഹരിയോടെ പാടി- ''കൃഷ്ണാ കൃഷ്ണാ ഗോവിന്ദ കൃഷ്ണാ.....''
ഭക്തകവി പൂന്താനത്തിനെപ്പറ്റിയാണെങ്കിലോ?

കൃഷ്ണഭക്തിയുടെ അടിവേര് ആ മഹാത്മാവില്‍ ആദ്യംതന്നെ ഉണ്ടായിരുന്നിരിക്കാം. ജ്ഞാനപ്പാന എഴുതിയത് അദ്ദേഹത്തിന് കഠിനമായ ഒരു ദുഃഖാനുഭവം വന്നപ്പോഴാണ് എന്നും കേട്ടിട്ടുണ്ട്. എന്നാല്‍ ആ മഹത്തായ സൃഷ്ടിയാവട്ടെ മനുഷ്യമനസ്സിന്റെ രോഗബാധ അകറ്റുന്ന ഔഷധവും ആയി. ഈ കലികാലത്തിന്റെ ഓളത്തില്‍ നമുക്ക് അനുവര്‍ത്തിക്കാവുന്നതും ഇതാണെന്നുതോന്നുന്നു.

''പരസ്പരം സ്‌നേഹിക്കുക''. അന്യന്റെ തെറ്റുകുറ്റങ്ങളെ പറഞ്ഞ് പെരുപ്പിച്ച് സമയവും ആരോഗ്യവും കളഞ്ഞ് ആഹ്‌ളാദിക്കുന്നതിനേക്കാള്‍ എത്രയോ ആശ്വാസവും സമാധാനവും തരുന്നതാണ് പരസ്പരം സ്‌നേഹിക്കലും സഹായിക്കലും എന്ന് നമ്മള്‍ മനസ്സിലിട്ട് ഉറപ്പിക്കാന്‍ വൈകിയിരിക്കുന്നു.

പുരാണഗ്രന്ഥങ്ങള്‍ വായിക്കുമ്പോള്‍ എന്നെ സാധാരണ ആകര്‍ഷിക്കാറുള്ള സന്ദര്‍ഭങ്ങളാണ് മഹര്‍ഷിമാരുടെയും മഹര്‍ഷിണിമാരുടെയും സംന്ന്യാസങ്ങള്‍. ഏകാഗ്രമായ ധ്യാനത്തിന് അവര്‍ വലിയ വിലകല്‍പ്പിച്ചിരുന്നു. വേദവാദിനികളായ എത്രയോ വിദഗ്ധരായ മഹിളകള്‍ നമുക്കുണ്ടായിരുന്നു. അവരെ പരിശോധിക്കുമ്പോള്‍ ഒരു കാര്യത്തില്‍ രസം തോന്നും- അവര്‍ ധനമോഹികളായിരുന്നില്ല. ജ്ഞാനതൃഷ്ണയാണവര്‍ക്കുണ്ടായിരുന്നത് കൂടുതലായിട്ട്. ആഴത്തിലാഴത്തിലേക്കുള്ള ധ്യാനംകൊണ്ട് അവര്‍ പല പ്രപഞ്ചസത്യങ്ങളും കണ്ടെത്തി.

അഗസ്ത്യപത്‌നിയായ ലോപാമുദ്ര സഹ്യപര്‍വ്വതത്തിന്റെ താഴ്‌വരയില്‍ എണ്ണം തികഞ്ഞ ഒരു വേദപാഠശാല സ്ഥാപിച്ചിരുന്നുവെന്നും വേദവാദിനികളായ പല മഹിളകളും അവിടെ വിദഗ്ധമായിത്തന്നെ ക്ലാസ്സെടുത്ത് വിദ്യാര്‍ത്ഥികളെ ബോധവല്‍ക്കരിച്ചിരുന്നുവെന്നും ഒരു ഗ്രന്ഥത്തില്‍ കണ്ടു (താളിയോലഗ്രന്ഥത്തില്‍).

ഇപ്പോള്‍, ജന്മാഷ്ടമിയുടെ മാഹാത്മ്യത്തേയും ഭഗവല്‍കൃപയെയും ഓര്‍ക്കുമ്പോള്‍ ഓര്‍മ്മവരുന്നത് ഭഗവാന്‍ നമുക്കായിട്ട് മനുഷ്യവര്‍ഗത്തിനായിട്ട് (ജന്തുവര്‍ഗത്തിനും) തന്ന ആ ദിവ്യവചസ്സുകളെ യഥാവിധി അനുസരിക്കുവാന്‍ അനുഗ്രഹിക്കണേ എന്ന് പ്രാര്‍ത്ഥിയ്ക്കുവാനാണ്.

 
    
</>
</>",right
"ശ്രുതിക്കൊപ്പം... സർക്കാർ ജോലിക്ക് ഉത്തരവായി, നിയമനം നടത്താൻ വയനാട് കളക്ടറെ ചുമതലപ്പെടുത്തി -       - തിരുവനന്തപുരം: വയനാട് ദുരന്തത്തിൽ വീടും ഉറ്റവരും പിന്നീടുണ്ടായ അപകടത്തിൽ പ്രതിശ്രുത വരനെയും നഷ്ടപ്പെട്ട ശ്രുതിക്ക് സർക്കാർ ജോലി പ്രഖ്യാപിച്ചു. റവന്യു വകുപ്പിൽ ക്ലർക് തസ്തികയിൽ ജോലി നൽകും.  നിയമനം നടത്താൻ വയനാട് ജില്ലാ കളക്ടറെ ചുമതലപ്പെടുത്തി സർക്കാർ ഉത്തരവിറക്കി.

ചൂരല്‍മലയിലെ പുതിയ വീടിന്‍റെ ഗൃഹപ്രവേശനം പൂര്‍ത്തിയായി കല്യാണ ഒരുക്കത്തിലേക്ക് കടക്കുന്പോഴാണ് ഉരുള്‍പൊട്ടലുണ്ടായത്. ശ്രുതിക്ക് അച്ഛനും അമ്മയും സഹോദരിയും നഷ്ടപ്പെട്ടു. കുടംബത്തിലെ 9 പേരാണ് അന്ന് ഒരുമിച്ച് മരണത്തിലേക്ക് ഒഴുകിപ്പോയത്. പിന്നാലെ വാഹനാപകടത്തില്‍  പ്രതിശ്രുത വരൻ ജെൻസണും മരിച്ചു. അപകടത്തില്‍ രണ്ട് കാലും ഒടിഞ്ഞ ശ്രുതി ഇപ്പോള്‍ കല്‍പ്പറ്റയില്‍ ബന്ധുക്കളോടൊപ്പമാണ് കഴിയുന്നത്. അപകടത്തിലേറ്റ പരുക്കിൽ നിന്ന് പതിയെ കരകയറുകയാണ് ഈ യുവതി. മാസങ്ങള്‍ നീളുന്ന വിശ്രമം കൊണ്ട് മാത്രമേ സാധാരണ നിലയിലേക്ക് തിരിച്ചെത്താൻ ശ്രുതിക്കാകൂ.",right
"മെൽബണിലെയും മേടത്തറയിലെയും ഋതുക്കൾ, ഒരു സാധാരണകഥ Good EveningFriday- 8
തിയററ്റിക്കലി മെൽബണിൽ ഇപ്പോൾ വസന്തകാലമാണ്. നാല് സീസണും ഒരേ ദിവസം തന്നെ കാണാവുന്ന കാലവുമാണ്. അങ്ങനെയൊരു ദിവസമായിരുന്നു അന്ന്. പ്രഭാതത്തിൽ വഴികളെല്ലാം മഞ്ഞുമൂടികിടന്നു. 110 km സോണുകളിൽ വേഗം 60 ആയി കുറഞ്ഞു. ആശുപത്രിയിലെത്താൻ വൈകി. പേഷ്യന്റ് കെയർ പ്ലാൻ മീറ്റിംഗ്, റേഡിയോളജി മീറ്റിംഗ്. സമയം പോയതറിഞ്ഞില്ല. പത്ത് മണിയായപ്പോൾ പൂക്കൾ വിരിഞ്ഞു, മണവും നേരിയ വെളിച്ചവും ജനാലക്കരികിൽ നിന്ന് വാർഡിലേക്കെത്തി നോക്കി.
""ഇറ്റ് ലൂക്സ് ബ്യൂട്ടിഫുൾ ഔട്ട് സൈഡ്"" മൈനർ സ്‌ട്രോക്കിനുള്ള ചികിത്സയും കഴിഞ്ഞ് ഡിസ്ചാർജ് ആയി മകളോടൊപ്പം പോകാൻ തുടങ്ങുമ്പോൾ 94 കാരിയായ നാൻസി എനിക്ക് കൈ തന്നുകൊണ്ട് പറഞ്ഞു. നാൻസിയോട് യാത്ര പറഞ്ഞ് വാർഡിലേക്ക് പോകുമ്പോൾ ആഫ്രിക്കയിൽ നിന്നുള്ള ഒരു ചെറു സംഘം വിദ്യാർത്ഥികൾ ഒരു പൂവ് നീട്ടുന്നു. പൂവ് മേടിച്ച് നന്ദി പകരം കൊടുത്ത് നടക്കുമ്പോൾ എന്താണ് കാര്യമെന്ന് ആലോചിക്കുകയായിരുന്നു.""ഇന്ന് കാലത്ത് മരിച്ച ജോസഫിനെ കാണാൻ വന്നതാണ് അവർ""എന്റെ ആലോചന കണ്ട് നേഴ്സ് ആഷ്‌ലി പറഞ്ഞു. ഞാൻ ജോസഫിനെ ചികിൽസിച്ച സ്റ്റാഫിൽ പെട്ടതാണെന്ന് അവർ കരുതിയിട്ടുണ്ടാകണം. ജോസഫ് പാലിയേറ്റിവ് യൂണിറ്റിലായിരുന്നു. തൊട്ടടുത്ത വാർഡ്.
'ജോസഫ് 59 ഹെപറ്റോമ ടെർമിനൽ സ്റ്റേജ്' എന്ന് പേഷ്യന്റ് ലിസ്റ്റിൽ വായിച്ച അറിവ് മാത്രമേ എനിക്കുണ്ടായിരുന്നുള്ളൂ. അതിനപ്പുറം ജോസഫും ഭാര്യയും തങ്ങൾക്ക് പാരമ്പര്യമായി കിട്ടിയ സ്വത്തുക്കൾ വിറ്റ പണം കൊണ്ട് ആഫ്രിക്കയിൽ ഒരു ഗ്രാമം ദത്തെടുത്തിരുന്നു. അവർ അവിടെ സ്ക്കൂൾ തുടങ്ങി, കുടിവെള്ളമെത്തിച്ചു, ചെറിയ ഒരു ആശുപത്രി നടത്തി. ആ കുട്ടികൾ ജോസഫിന്റെ സ്ക്കൂളിൽ പഠിക്കുന്നവരാണ്. അയാളെ അവസാനമായി കാണാൻ അവിടന്ന് വന്നതാണ്. ഞാൻ വിസിറ്റേഴ്സ് റൂമിലേക്ക് എത്തി നോക്കി. ആ കുട്ടികളിൽ ചിലർ കെട്ടിപ്പിടിച്ച് കരയുന്നു.ഞാൻ ഒരു നിമിഷം ആലോചിച്ചു, ""ഒരു നാൾ ഞാൻ മരിച്ചു കിടക്കുമ്പോൾ ലോകത്തിലെ ഏതെങ്കിലും കോണിൽ ആരെങ്കിലും.?'ഉണ്ടാവില്ല! ആ വിചാരത്തിന്റെ ആഫ്റ്റർ ഷോക്കിൽ ഞാൻ എന്റെ റൂമിലേക്ക് പോയി. കമ്പ്യൂട്ടർ ഓണാക്കി.""https://donatelife.gov.au/register-donor-today' തുറന്നു. മരണശേഷം എടുക്കാൻ പറ്റുന്ന എല്ലാ അവയവങ്ങളും ദാനം ചെയ്യാനുള്ള സമ്മതപത്രം ഒപ്പിട്ടു. ജീവിച്ചിരിക്കുമ്പോൾ പറ്റിയില്ലെങ്കിൽ മരണാനന്തരമെങ്കിലും ആർക്കെങ്കിലും ഉപകാരപ്പെടട്ടെ. റൗണ്ട്സിന് പോകുമ്പോൾ ഒരു ആശ്വാസം തോന്നി.
രോഗങ്ങളേല്പിക്കുന്ന ശാരീരികയാതനകൾക്കൊപ്പം മാനസികവും സാമൂഹികവുമായ ആഘാതങ്ങളും കൂടെ പരിഹരിക്കപ്പെടേണ്ടതുണ്ട്. പലപ്പോഴും multiple layers ഉള്ള ആരോഗ്യപ്രശ്നങ്ങളുടെ final common pathway ആണ് റിഹാബിലിറ്റേഷൻ വാർഡ്.
പ്രശ്നങ്ങളുടെ നടുവിലൂടെ നടക്കുമ്പോൾ ഉച്ചക്ക് കഴിക്കാൻ കൊണ്ടുവന്ന നാടൻ മീൻകറിയും കായ ഇട്ട് വെച്ച പയറ് മെഴുക്ക് പുരട്ടിയും ഓർത്തു.""യു വേർ വെരി കൂൾ വിത്ത് ഹിം"" പുരോഗതിയിൽ തൃപ്തനല്ലാതിരുന്ന ഐസ്സക്കിന്റെ റൂമിൽ നിന്നിറങ്ങുമ്പോൾ എന്റെ ജൂനിയർ പറഞ്ഞു. ഒരു പ്രചോദനം  മുന്നിലുള്ളപ്പോൾ 'വി ക്യാൻ ഡു ബെറ്റർ' എന്നായിരുന്നു എന്റെ മറുചിരിയിൽ ഉണ്ടായിരുന്നത്.
ലഞ്ച് കഴിക്കുമ്പോൾ മൂന്ന് സന്തോഷങ്ങൾ കൂടെ നുണഞ്ഞു.
സന്തോഷം ഒന്ന്:
സ്ക്രീനിംഗ് ടെസ്റ്റ് നെഗറ്റീവ് ആയതുകൊണ്ട്  നിങ്ങൾക്ക് Bowel cancer-ന്റെ തുടർടെസ്റ്റുകൾ തല്ക്കാലം വേണ്ട, രണ്ടുകൊല്ലം കഴിഞ്ഞ് വീണ്ടും ഇതേ ടെസ്റ്റ് ചെയ്താൽ മതി എന്ന ഡിപ്പാർട്ട്മെന്റ് ഓഫ് ഹെൽത്തിന്റെ ലെറ്റർ. ഒരു ദിവസം 'ഡിയർ സിറ്റിസൺ, നിങ്ങൾ കുടൽ കാൻസർ സാദ്ധ്യത കൂടുന്ന പ്രായത്തിലോട്ട് കടന്നിരിക്കുന്നു' എന്ന്  പറഞ്ഞ് ടെസ്റ്റ് ചെയ്യാനുള്ള കിറ്റും, നിർദ്ദേശങ്ങളും സൗജന്യമായി അയച്ചു തരിക, പറഞ്ഞതുപോലെ ചെയ്ത് Reply envelope-ൽ പോസ്റ്റ് ചെയ്യുക, മൂന്നാം ദിവസം റിസൾട്ട് തരിക, ഓരോ രണ്ട് വർഷത്തിലും ആവർത്തിക്കുക. പൗരന്റെ ആരോഗ്യത്തിൽ ശ്രദ്ധിക്കുന്ന ആ സാമൂഹികപ്രതിബദ്ധതയെ  ഞാനൊന്നും കൂടെ തൊട്ട് തലോടി.
സന്തോഷം രണ്ട്:
മുന്നിൽ കിടക്കുന്ന ന്യൂസ് പേപ്പറിന്റെ തലക്കെട്ട് 'Women and men will make up equal numbers in the Australian Senate for the first time'
സന്തോഷം മൂന്ന്:
മൊബൈലിൽ ന്യൂസ് പോപ്പ് അപ്പ് 'പന്ത്രണ്ട് വയസ്സുള്ള കെൻഡ്രിക് ക്രോമർ സിക്കിൾ സെൽ രോഗത്തിന് ജീൻ തെറാപ്പി സ്വീകരിച്ച ആദ്യ രോഗിയായി. ജീൻ തെറാപ്പി ചികിത്സാരംഗത്ത് വിപ്ലവകരമായ മാറ്റങ്ങൾ കൊണ്ടുവരുമെന്ന് പ്രതീക്ഷിക്കുന്നു. ഒപ്പം മീൻകറിയുടെ എരിവിൽ മൂർച്ച കൈവന്ന ബുദ്ധിയും. ഞാൻ എണീറ്റ് OP യിലേക്ക് നടന്നു. അപരാഹ്നമായപ്പോഴേക്കും ഇലപൊഴിയും കാലത്തെ അനുസ്മരിപ്പിച്ചുകൊണ്ട് മഴ ചാറി, മങ്ങിയ ഇലകൾ കണക്ക് ചുറ്റും ചിതറി. ഇന്ന് കഴിഞ്ഞാൽ വീക്കെൻഡ് ആണ്. ആ വിചാരം ചില രോഗകാര്യങ്ങളിലെ തീരുമാനങ്ങൾ ഫലപ്രദമാക്കി.
'നിങ്ങളിന്ന് കൂടുതൽ ഉൻമേഷവാനായിരിക്കുന്നു' കുറച്ച് വർഷങ്ങളായി ക്ലിനിക്കിൽ വരുന്ന ലൊറൈൻ പറയുന്നു. പുറത്ത് മഴവെള്ളത്തിൽ ഒരില ആടിയുലയുന്നു. അതിൻ മേലെ ഒരു ഉറുമ്പ്.
ഒരു നിമിഷം!
വർഷങ്ങൾക്കപ്പുറത്ത് നിന്ന് മേടത്തറയിലെ വീട്ടുമുറ്റത്തെ ഒരു കടലാസ്സ് വഞ്ചി മുന്നിലൂടെ മിന്നി മറഞ്ഞു പോയി.
""പ്രസന്നേട്ടന്  എന്നെ മനസ്സിലായില്ലേ?""
ആ ചോദ്യം കേൾക്കുന്നതിന് ഏതാണ്ട് പതിനഞ്ചു മിനിറ്റ് മുമ്പ്, 4 മണിക്ക് അപ്പോയ്ന്റ്മെന്റ് കൊടുത്തിരുന്ന പേഷ്യന്റ് ക്യാൻസലായെന്ന് ഫ്രന്റ് ഡസ്കിൽ നിന്ന് ക്ളർക്ക് ലിസ അറിയിച്ചു.
ഒന്ന് വിശ്രമിക്കാൻ കിട്ടിയ ഇടവേള.
ജനലിലൂടെ നോക്കിയാൽ ചെറിയ പൂന്തോട്ടമാണ്. തെറാപ്പിയുടെ ഭാഗമായി രോഗികളുടെ മാനസികോല്ലാസത്തിന് കഴിഞ്ഞ അവധിക്കാലത്ത് അടുത്തുള്ള സ്ക്കൂളിലെ കുട്ടികൾ ഭംഗിപിടിപ്പിച്ചതാണ്. Lawn വെട്ടി ഷെയ്പ്പ് വരുത്തുന്ന ഗാർഡ്നറുടെ ഹെൽമെറ്റിൽ നിന്ന് വീഴുന്നത് അവസാനത്തെ വെള്ളതുള്ളികളാണ്. മഴ നിന്നു. പെട്ടെന്ന് എന്തോ ഓർത്തിട്ടെന്നത് പോലെ വെയിൽ പരന്നു. തിരിച്ച് ആസ്വദിച്ച് ഡ്രൈവ് ചെയ്യാം. കാലത്ത് അവസാനത്തെ പാട്ട് ശരിക്ക് കേൾക്കാൻ കഴിഞ്ഞിരുന്നില്ല,
'ഋതുഭേദകല്പന ചാരുത നൽകിയപ്രിയപാരിതോഷികംപോലെഒരു രോമഹർഷത്തിൻ ധന്യത പുൽകിയപരിരംഭണക്കുളുർപോലെപ്രഥമാനുരാഗത്തിൻ പൊൻ‌മണിച്ചില്ലയിൽകവിതേ പൂവായ് നീ വിരിഞ്ഞു'വീണ്ടും കേൾക്കണം!
വൈകുന്നേരം അലൻ വരും, Leeuwin estate Chardonnay-യുമായ്. രസമായിരിക്കും.""ഇങ്ങനെയൊരു പാട്ട് എനിക്കെഴുതാൻ പറ്റിയാലും ഞാനെഴുതില്ല"".
ഒഎൻവി-യുടെ ‘കേവല മർത്യ ഭാഷ കേൾക്കാത്ത ദേവദൂതികയാണു നീ’ കേട്ടുകൊണ്ടിരുന്ന ഒരു സന്ധ്യയിൽ അലൻ പറഞ്ഞു.
""കാരണം?""""എന്തോന്ന് ബിംബമാടേയ് ഈ ദേവദൂതിക?""
അലന്റെ ചിരിക്കൊപ്പം ചില്ലുജാലകം കടന്ന് വന്ന രശ്മികളിലെ നനവ് മഴവിൽ നിറങ്ങളായി എന്റെ മുന്നിലെ ചുമരിൽ പടരുന്നു.
""യുവർ ലാസ്റ്റ് പേഷ്യന്റ് റെഡി, രാതീഷ് അട്ടുപ് ര മ്പിൽ"" ഫോണിൽ ലിസ പേര് പരമാവധി ബോറാക്കുന്നുണ്ട്.
""രതീഷ് ആറ്റുപറമ്പിൽ"" ഞാൻ സഹായിച്ചു.""താങ്ക് യു"" ഒരു വലിയ മല കേറാൻ സഹായിച്ചത് പോലെയാണ് അവളുടെ പ്രതികരണം.
ക്ലാസ്സിക്കൽ മലയാളി ചിരിയോടെ രതീഷ് പ്രത്യക്ഷപ്പെട്ടു.
""രതീഷ്, ഡേറ്റ് ഓഫ് ബെർത്ത്..."" ഞാൻ ആളെ ഉറപ്പുവരുത്തി.
""Yes'
""അപ്പൊ മലയാളത്തിൽ തുടരാം""
""തീർച്ചയായും""
ഞാൻ മെഡിക്കൽ റെക്കോർഡ് നോക്കി. രതീഷ് രണ്ടാഴ്ച മുമ്പ് ഒപി-യിൽ വന്നിട്ടുണ്ട്.
ഗുരുതരമല്ലാത്ത നടുവേദനയായിരുന്നു. എന്റെ കൊളീഗിനെയാണ് കണ്ടിരിക്കുന്നത്.
""എങ്ങനെയുണ്ടിപ്പോ?""
""നല്ല കുറവുണ്ട്. കുനിയുമ്പോൾ മാത്രം ഒരു ചെറിയ പിടുത്തമുണ്ട്""
പരിശോധനക്കും ചികിത്സാനിർദ്ദേശങ്ങൾക്കും ശേഷം മലയാളി എന്ന നിലയിൽ ഒരു കുശലം ചോദിച്ച് നിറുത്താമെന്ന് കരുതി,
""രതീഷ് നാട്ടിലെവിടെയാ?""
രതീഷ് എന്നെ നോക്കി ചിരിച്ചു, ചിരി അവസാനിച്ചത് ആ ചോദ്യത്തിലായിരുന്നു.
എന്റെ ഓർമ്മകളുടെ നാഡീ മുനമ്പുകളിൽ അഗ്നിശലഭങ്ങൾ, അയാളുടെ ചുണ്ടും, മൂക്കും, കണ്ണുകളും ഒപ്പിയെടുത്ത് ഭൂതകാലത്തിന്റെ നാനാദിക്കുകളിലേക്കും പറന്നു.
മേടത്തറയിലെ ഋതുക്കൾ
മേടത്തറയിൽ കൃത്യമായി രേഖപ്പെടുത്തപ്പെട്ടിരുന്ന ഋതുക്കൾ വേനലും മഴക്കാലവും മാത്രമായിരുന്നു. അവധിക്കാലത്തിന്റെ ആലസ്യങ്ങളെ  മധുരോദാരമാക്കിയ മാവും പ്ലാവും പേരയുമാണ് മനസ്സിലെ വേനൽസ്മാരകങ്ങൾ.അന്ന് എന്റെ കൂടെ കളിക്കാൻ കൂടിയിരുന്നവർ ദേവരാജൻ, ഷാനവാസ്, മാധവൻ. പക്ഷേ, ശലഭച്ചിറകുകളിൽ ആ മുഖങ്ങളില്ല. തവളകളുടെയും ചീവീടുകളുടെയും ശബ്ദവിന്യാസങ്ങൾക്കു മീതെ ദൂരെയെവിടെന്നോ ഒഴുകിയെത്തുന്ന നാവോർ പാട്ടുകൾക്കും പുള്ളുവഗീതങ്ങൾക്കും കാതോർത്തുകിടന്ന രാത്രികളിൽ മഴമേഘങ്ങൾ കടന്ന് ജനൽപ്പഴുതിലൂടെ എത്തിനോക്കാറുള്ള മങ്ങിയ നാട്ടുവെളിച്ചം ഇപ്പോഴും മാഞ്ഞിട്ടില്ല. സ്നേഹസ്മൃണമായ ആ ശബ്ദവും.....
""സ്കൂൾ തുറന്നിട്ടേയുള്ളു, മഴ നനയണ്ട""രാധചേച്ചി പക്ഷേ കുറച്ചുകാലമേ അയൽക്കാരിയായി ഉണ്ടായിരുന്നുള്ളൂ. പാലക്കാടൻ വാത്സല്യവുമായി വരുന്ന വൃശ്ചികക്കാറ്റിൽ പുലർന്ന്, ഹാഫ് ഇയർലി പരീക്ഷാപേടികളെ സാന്ത്വനിപ്പിച്ച്, മുണ്ടകൻ കൊയ്ത്തിന്റെ രാത്രിമെതികൾക്കൊപ്പം ചുവടു വയ്ക്കുന്ന ഇളം തണുപ്പ്; മേടത്തറയിലതൊരു ഋതുവല്ല, ഹ്രസ്വവാസത്തിനെത്തിയ ദേശാടനപക്ഷി പകർന്ന തൂവൽസ്പർശമാണ്. വാഴപ്പൂവിലെ നറുതേൻ നുകരുന്ന ബാല്യകാലനിർവൃതിയാണ്.
""ഈ വരമ്പത്ത് നിന്ന് വെറുതെ വെയില് കൊള്ളണ്ട, അല്ലെങ്കിലേ തീരെ നിറമില്ല"" അരിവാളും പിടിച്ച് നിവർന്ന് നിൽക്കുന്നത് എല്ലാവരും നാനിയമ്മ എന്ന് വിളിക്കുന്ന മേടത്തറയിലെ സ്റ്റാർ കൊയ്ത്തുകാരിയാണ്.
അവർക്കൊരു മകളുണ്ടായിരുന്നല്ലോ? പൊട്ടു കുത്തി പൗഡറിട്ട് പാടത്ത് പണിക്ക് വരുന്ന 'വല്യ സിനിമാ നടിയാണെന്നാ ഭാവം' എന്ന് എന്റെ അമ്മായി കുശുമ്പ്  പറയാറുള്ള… മുഖമിങ്ങനെ മുന്നിൽ നിൽക്കുമ്പോഴും പേര് ഓർമ്മ വരാതെ...... സ്മൃതിപഥത്തിന്റെ അങ്ങേയറ്റത്ത് മേടത്തറക്ക് കുറുകെയൊഴുകുന്ന തോടിന് മേലെയുള്ള ഒറ്റത്തടിപ്പാലമാണ്. ഒരു പ്രളയകാലത്ത് പാലമൊഴുകിപോയപ്പോൾ സ്ക്കൂളിൽ പോകാൻ പറ്റാത്തതിൽ നിരാശനായി ഇക്കരെ നിൽക്കുന്ന രണ്ടാം ക്ലാസ്സുകാരൻ ഞാനാണ്.
വർഷങ്ങൾക്കിപ്പുറം, കഴിഞ്ഞതിന് മുൻപിലെ അവധിക്ക് ചെന്നപ്പോൾ പറമ്പിൽ എനിക്ക് വേണ്ടി വിനുച്ചേട്ടൻ നട്ട തെങ്ങിൻ തൈ കൂമ്പടഞ്ഞത് കണ്ട് അതേ നിരാശയോടെ ഞാൻ നിന്നു. എന്റെ രണ്ടു നില്പ്പിനുമിടയിൽ മേടത്തറ ഒരു പാട് മാറിയിരുന്നു.ആകാശം മുട്ടുന്ന പോസ്റ്റുകളിൽ വലിഞ്ഞ് മുറുകി നിൽക്കുന്ന കൂറ്റൻ വൈദ്യുതികമ്പികൾ മേടത്തറയെ മലബാറിന്റെ പവർ ഐക്കൺ ആക്കി. കിണർവെള്ളമെല്ലാം ഊറ്റിയെടുത്തെങ്കിലും നെൽപ്പാടങ്ങൾ നികത്തി വളർത്തിയ അലങ്കാരച്ചെടികൾ മേടത്തറയിലേക്ക് അപ്പർ  ക്ലാസ്സ് സന്ദർശകരെ കൊണ്ടുവന്നു. നാട്ടുചിന്തകളുടെ വേലിയേറ്റത്തിൽ ഞാനുഴറിക്കൊണ്ടേയിരുന്നു, ഈ ഗതകാലചിത്രത്തിൽ എവിടെയാണ് എന്റെ മുന്നിലിരിക്കുന്ന രതീഷ് ആറ്റുപറമ്പിൽ? മനസ്സിലാകുന്നില്ലല്ലോ എന്ന് പറയാൻ തുടങ്ങിയതാണ്. അപ്പോഴാണ് അറിയാതെ സ്റ്റെതസ്കോപ്പ് എടുത്ത് ചെവിയിൽ വയ്ക്കുന്നതും, പെട്ടെന്ന് പരിസരബോധം വീണ്ടെടുത്ത് മേശപ്പുറത്ത് തിരികെ വയ്ക്കുന്നതും. ആ ചമ്മലിൽ ഞാൻ പുറത്തോട്ട് നോക്കി. വെയിലിന് തെളിച്ചം കൂടി വരുന്നു. പറന്നുപോയ ആറ്റക്കിളികൾ തിരിച്ചുവന്നിരിക്കുന്നു.
ഒരു പക്ഷി തൊട്ടടുത്തുള്ള പൂച്ചട്ടിയിലിരുന്നു ചിറക് കുടയുന്നു, വെള്ളത്തുള്ളികൾ ഒരു നേ൪ത്ത ജലധാരപോലെ ഉയർന്ന് ജനാലയുടെ ഗ്ളാസ്സിലേക്ക് വീഴുന്നു. വീണ്ടും കുടയാൻ നിവർത്തിയ ചിറകുകൾ ഒതുക്കി  'Can I help you?' എന്ന ഭാവത്തിൽ എന്നെ നോക്കി. വേണമെങ്കിൽ കൂടെ വരൂ എന്ന മട്ടിൽ തലയാട്ടി പറന്നു പോകുന്നു.
പക്ഷി പറന്നകലുന്നത് നോക്കിയിരിക്കേ എന്റെയുള്ളിൽ ചില താളുകൾ മറിഞ്ഞു. ചില വരികൾ നേർത്ത ഒരു പാട്ടായി ഞാൻ കേട്ടു.
'സ്വപ്നത്തിൻ സ്വരരാഗ സംഗീത സദസ്സുകളിൽസ്വർണ്ണ വീണ മീട്ടി വന്നൊരു സ്വർഗ്ഗസഞ്ചാരീഒരു നിമിഷം കൂടെ വരൂഒരു പല്ലവി പാടിത്തരൂഒരു ഗാനസാഗരത്തിന്നധിപനല്ലേ നീഅധിപനല്ലേ നീ'
ആ പാട്ട് കേൾക്കുന്നതിന് കുറച്ച് നേരം മുൻപാണ് അമ്മ അടുക്കളയിൽ നിന്ന് വിളിച്ച് പറയുന്നത് 'ഡാ കടുക് കഴിഞ്ഞു, 50 കടുക് വാങ്ങി വേഗം വാ' ഒരു മാസത്തേക്കുള്ള സാധനങ്ങൾ ടൗണിൽ വാങ്ങുകയാണ് വീട്ടിലെ പതിവ്. അത്യാവശ്യ ഘട്ടങ്ങളിൽ മാത്രമേ ഈനാശു ചേട്ടന്റെ കടയിൽ നിന്ന് വാങ്ങുകയുള്ളു. മേടത്തറയിലെ ഒന്നാം കവലയിലാണ് ഈനാശു ചേട്ടന്റെ പലചരക്കുകട. ചേട്ടനെ എനിക്കിഷ്ടമായിരുന്നു. കച്ചവടം ഒരു ജന സേവനമായിരുന്നു മൂപ്പർക്ക്. രണ്ടാം കവലയിൽ ദാമോദരൻ നടത്തുന്ന 'വല്ല്യാട്ട് വളപ്പിൽ സ്റ്റോർസ്' എന്ന കളറും ഗ്ലാമറും നിറഞ്ഞ കടയിൽ നിന്ന് മേടിക്കാൻ റൊക്കം കാശ് ഇല്ലാതാകുമ്പോഴാണ്  മിക്കവരും ഈനാശു ചേട്ടന്റെ കടയിൽ പറ്റ് പറയാനെത്തുന്നത്. ചേട്ടൻ അങ്ങനെ കണക്ക് പറഞ്ഞ് കാശ് മേടിക്കാറില്ല. കൊല്ലവസാനം വരവും ചെലവും ഒത്ത് പോകാതെ വരുമ്പോൾ ഭാഗം കിട്ടിയ പറമ്പുകളിൽ നിന്ന് ഒരു ചെറുതങ്ങ് വിൽക്കും. മൂപ്പർക്ക് വേറെ ധൂർത്തോ ചിലവൊ ഇല്ലാത്തത് കൊണ്ടും തറവാട്ടിൽ നിന്ന് കിട്ടിയ സ്വത്തുക്കൾ ഉള്ളത് കൊണ്ടും ഭാര്യ മേരി മൂപ്പർക്ക് അതാണ് താല്പര്യമെങ്കിൽ അങ്ങനെ എന്നേ പറയാറുള്ളു. ഈനാശു ചേട്ടൻ കടുക് എടുക്കാൻ തിരിഞ്ഞപ്പോഴാണ് ആ പാട്ട് ഞാൻ കേട്ടത്. കടയിൽ ലൈറ്റ് തീരെ കുറവായിരുന്നു. അത് കൊണ്ട്  ആളെ പെട്ടെന്ന് കണ്ടില്ല. കടയുടെ വാതിൽപാളികൾ അടുക്കി നിറുത്തിയിരിക്കുന്നതിന്റെ മറവിൽ നിന്ന് വെളിച്ചത്തേക്ക് വന്നപ്പോൾ 'അധിപനല്ലേ' എന്ന് മൂളിപ്പാട്ടായി വീണ്ടും  ആവർത്തിക്കുന്നു. എന്നെ നോക്കി കണ്ണിറുക്കി പടിയിലിരുന്ന പൊതിയും എടുത്ത് നടന്ന് പോകുന്നു. നീളൻപാവാടയും കൈനിറയെ കുപ്പിവളയുമിട്ട് മുന്നിലോട്ട് കിടന്ന മെടഞ്ഞ മുടി പിന്നിലോട്ട് ഇട്ട് തിരിഞ്ഞു നോക്കാതെ .....
ആ കണ്ണിറുക്കൽ എന്റെ ഉള്ളിൽ കൊണ്ടു.കുറച്ച് ദിവസങ്ങൾക്ക് ശേഷം പാടത്ത് നെല്ലിന് വെള്ളം തുറന്നിടാൻ പോകുമ്പോഴാണ്  അവളെ വീണ്ടും കാണുന്നത്. അവൾ അന്ന് പേര് പറഞ്ഞു,
'സുനന്ദ'.
അവൾ മേടത്തറ സ്ക്കൂളിൽ എന്റെ രണ്ട് ക്ലാസ്സിന് മേലെയായിരുന്നെന്നും സ്ക്കൂൾ വിട്ട് ടൗണിൽ നിന്ന് വരുമ്പോൾ ബസ്സിൽ കാണാറുണ്ടെന്നും പറഞ്ഞപ്പോൾ എനിക്ക് എന്നെ കുറിച്ച് അഭിമാനം തോന്നി, എന്നെ ഒരാൾ ശ്രദ്ധിക്കുന്നുണ്ട്.
മേടത്തറക്ക് അന്ന് ഒരു ബസ്സേയുള്ളു. സ്ക്കൂൾ വിട്ട ഉടനെ 'ഗോപീകൃഷ്ണ' കിട്ടിയില്ലെങ്കിൽ ആറു മണി വരെ ടൗണിൽ നിൽക്കണം. അത് കൊണ്ട് മരണ ഓട്ടമാണ് മൂന്നരയുടെ ബസ്സ് പിടിക്കാൻ. ബസ്സിൽ മുന്നിൽ അവളുണ്ടാകും. ഒരു നോട്ടം ചിരി, അത്രേയുള്ളു. ആരോരുമറിയാതെ. രണ്ട് കൊല്ലങ്ങൾക്ക് ശേഷം ഞാൻ എട്ടാം ക്ലാസ്സിൽ പഠിക്കുമ്പോഴാണ് വീണ്ടും സംസാരിക്കുന്നത്,
""എനിക്ക് ജില്ലാ യൂത്ത് ഫെസ്റ്റിവെലിലേക്ക് സെലക്ഷൻ ഉണ്ട്. പാട്ട് കേൾക്കാൻ വരുന്നോ?"" ഒരാളോടും പറയാതെ ഞാൻ പോയി. അവൾക്ക് മൂന്നാം സ്ഥാനമായിരുന്നു. പ്രിഡിഗ്രീ കഴിഞ്ഞ് മെഡിസിന് അഡ്മിഷൻ കിട്ടി നിൽക്കുമ്പോൾ പതിവ് സൈക്കിൾ സവാരിക്കിടെ പേലമ്പത്ത് വച്ചാണ് ഞങ്ങൾ പിന്നീട് സംസാരിച്ചത്.""ഇനിയിപ്പോ ഡോക്ടർ ആകുന്നവരെ കാത്തിരിക്കണം. ഈ സ്നേഹം അപ്പോഴും ഉണ്ടാകുമോ?""""അതിപ്പോ നീ സിനിമയിലൊക്കെ പാടി പ്രശസ്ത പിന്നണി ഗായികയായാൽ എന്നൊക്കെ എനിക്കും ചോദിക്കാമല്ലോ?ഇംഗ്ലീഷിൽ ക്ലീഷേ എന്ന് പറയും""മെഡിസിന് ചേർന്നതിന് ശേഷം ഞാൻ മേടത്തറയിൽ നിന്ന് അകലുകയായിരുന്നു;
പുതിയ കാമ്പസ്, പുതിയ ജീവിതം.
അവളെ ഇടക്കിടെ കാണുമായിരുന്നു. നമ്മൾ കാത്തിരിക്കും എന്ന് അവൾ എന്നോടും ഞാൻ അവളോടും നിശ്ശബ്ദമായി പറഞ്ഞിരുന്നോ?രണ്ടാം വർഷമായിരുന്നെന്ന് തോന്നുന്നു.'പ്രസന്നൻ വന്നിട്ടുണ്ടോ' എന്ന് ആരോ അമ്മയോട് ചോദിക്കുന്ന കേട്ടാണ് ഞാൻ പുറത്തേക്ക് വന്നത്. വീട്ടിൽ തെങ്ങ്
ചെത്താൻ വരുന്ന കൃഷ്ണേട്ടനാണ് എന്നെ അന്വേഷിക്കുന്നത്. അങ്ങനെ സംസാരിക്കുന്ന ആളല്ല.""എന്താ കൃഷ്ണേട്ടാ? """"വാ, ഒരു കാര്യമുണ്ട്""ചെത്തി കിട്ടിയ ഇളംകള്ളിൽ നിന്ന് ഒരു ഗ്ലാസ്സ് തരാനാവും എന്നാണ് കരുതിയത്. തെങ്ങുകൾക്കിടയിലെത്തി ചുറ്റും ആരുമില്ലെന്ന് ഉറപ്പാക്കി കൃഷ്ണേട്ടൻ നിന്നു.""പ്രസന്നൻ സുനന്ദയെ അറിയോ?""അപ്രതീക്ഷിതമായ ചോദ്യം കേട്ട് ഞാനൊന്ന് ഞെട്ടി.""ഇനി പ്രസന്നന് അറിയാത്ത ഒരു കാര്യം ഞാൻ പറയാം, സുനന്ദ എന്റെ മോളാണ്""ഞാൻ മിണ്ടിയില്ല.“അവൾക്ക് നിന്നെ ഭയങ്കര ഇഷ്ടമാണ്. നിനക്കങ്ങോട്ടും എന്ന് അവൾ പറയുന്നു“ഞാൻ താഴോട്ട് നോക്കി നിന്നതേയുള്ളു.""ഞാൻ പറയുന്നത് നീ കേൾക്കുന്നുണ്ടോ?""""ഉവ്വ്""
""ഇതൊക്കെ പ്രായത്തിന്റെ ഒരു ഭ്രമമാണ്.  ജീവിതം അംഗീകരിക്കണമെന്നില്ല""
എന്ത് ചെയ്യണമെന്നറിയാതെ ഞാൻ നിന്നു.
“അവൾക്ക് ഒരാലോചന വന്നിട്ടുണ്ട്. ഒരു ചെത്തുകാരന്റെ സ്ഥിതി വച്ച് കിട്ടാവുന്ന ഒരു നല്ല ബന്ധം. പയ്യന് ഗവൺമെന്റ് ജോലിയുണ്ട്“ പോകുമ്പോൾ കൃഷ്ണേട്ടൻ എന്നെ ചേർത്ത് നിറുത്തി, “നല്ലതേ വരൂ“
മേടത്തറ എനിക്ക് കൂടുതൽ അപരിചിതമായി.
തിരുവനന്തപുരത്ത് പി ജി ചെയ്യുമ്പോഴാണ്, അവധിക്ക് തൃശ്ശൂർക്ക് വരാൻ റയിൽവേ സ്റ്റേഷനിൽ നിൽക്കുമ്പോൾ ട്രെയിനിറങ്ങി വരുന്ന ആൾക്കൂട്ടത്തിൽ നിന്ന് എന്നെ ആരോ വിളിച്ചത്.  ഒരു കുട്ടിയുടെ കൈയും പിടിച്ച് എനിക്ക് നേരെ ഓടി വന്ന അവളെ ആദ്യം മനസ്സിലായില്ല. തടി വച്ചിരിക്കുന്നു.
She was excited. എന്തൊക്കെയോ പറഞ്ഞു.
“ഇത് എന്റെ മോൻ. ഞങ്ങളിപ്പോ ഇവിട്യാ. ദാസേട്ടന് സെക്രട്ടറിയേറ്റിലാ ജോലി""അത് മാത്രമാണ് ഞാൻ കേട്ടത്. പിന്നെയും അവൾ സംസാരിച്ചുകൊണ്ടിരുന്നു. 'പ്രസന്നനെന്താ ഇവിടെ' യെന്ന ചോദ്യം വരെ.
""ഒരു സുഹൃത്തിനെ കാണാൻ വന്നതാ"" അങ്ങനെ പറയാനാണ് തോന്നിയത്.അന്ന് ഞാനൊന്നും അവളോട് ചോദിച്ചില്ല. ദാ, ഇപ്പോ എനിക്ക് ചോദിക്കാമെന്ന് തോന്നുന്നു.
ഞാൻ രതീഷിനെ നോക്കി.
""അമ്മ ഇപ്പോഴും പാടുമോ?""
രതീഷ് വീണ്ടും ചിരിച്ചു. ആ ചിരിക്ക് ഒരു പ്രത്യേക ഭംഗിയുണ്ടായിരുന്നു. പുറത്ത് വെയിലിന് പ്രകാശം കൂടി കൊണ്ടേയിരുന്നു.
Cheers!!!
Good Evening Friday - മറ്റു ഭാഗങ്ങള്‍ വായിക്കൂ…",left
"ഡാമുകളിൽ ജലശേഖരം  40 ശതമാനം മാത്രം സംസ്ഥാനത്ത് ജല വൈദ്യുത പദ്ധതികളുള്ള ഡാമുകളിലെ ആകെ ജലശേഖരം 40 ശതമാനത്തിലേക്ക് താഴ്ന്നു.ആഭ്യന്തര വൈദ്യുതോല്പാദനത്തിൽ നേരിയ പ്രതിസന്ധി നേരിടുന്നതിനിടെയാണ് പ്രധാന അണക്കെട്ടുകളിലെ ജലശേഖരം 40 ശതമാനത്തിലേക്ക് എത്തിയത്. 1664.332 ദശലക്ഷം യൂണിറ്റ് വൈദ്യുതി ഉല്പാദിപ്പിക്കാനാവശ്യമായ ജലമാണ് ഡാമുകളിൽ നിലവിൽ അവശേഷിക്കുന്നത്. അതേസമയം മുൻ വർഷവുമായി താരതമ്യം ചെയ്യുമ്പോൾ 150.38 ദശലക്ഷം യൂണിറ്റ് ഉല്പാദിപ്പിക്കാനാവശ്യമായ ജലം അധികമായുണ്ട്.

വൈദ്യുതോല്പാദന കേന്ദ്രമായ ഇടുക്കി അണക്കെട്ടിൽ ജലശേഖരം ആകെ സംഭരണ ശേഷിയുടെ 41 ശതമാനമാണ്. ഷോലയാറിൽ 38 ശതമാനം, പമ്പയിൽ 41, ഇടമലയാർ 34, കുണ്ടള 91, മാട്ടുപ്പെട്ടി 46, കുറ്റ്യാടി 50, തരിയോട് 25, ആനയിറങ്കൽ 38, പൊന്മുടി 65, നേര്യമംഗലം 65, പൊരിങ്ങൽകുത്ത് 28, ലോവർ പെരിയാർ 71 ശതമാനം എന്നിങ്ങനെയാണ് കെഎസ്ഇബിയുടെ നിയന്ത്രണത്തിലുള്ള മറ്റ് ഡാമുകളിലെ ജലശേഖരം.

കഴിഞ്ഞദിവസം കക്കി ഡാമിൽ പെൻസ്റ്റോക്കിലുണ്ടായ ചോർച്ചയെ തുടർന്ന് വൈദ്യുതോല്പാദനത്തിൽ 150 മെഗാവാട്ടിന്റെ കുറവ് നേരിടുന്നുണ്ട്. ഇത് പൂർണ നിലയിൽ പുനഃസ്ഥാപിക്കാനുള്ള നടപടികൾ ദ്രുതഗതിയിൽ നടന്നു വരികയാണെന്ന് കെഎസ്ഇബി ഉദ്യോഗസ്ഥർ അറിയിച്ചു. സംസ്ഥാനത്ത് വൈദ്യുതോപയോഗം ഇന്നലെയും തുടർച്ചയായി 100 ദശലക്ഷം യൂണിറ്റ് മറികടന്നിരുന്നു. ഇന്നലെ ഉപയോഗം 100.5936 ദശലക്ഷം യൂണിറ്റായിരുന്നു. പുറമെ നിന്ന് 76.2755 ദശലക്ഷം യൂണിറ്റ് വൈദ്യുതി എത്തിച്ചപ്പോൾ 24.3181 ദശലക്ഷം യൂണിറ്റായിരുന്നു ആഭ്യന്തര ഉല്പാദനം.

അതേസമയം സംസ്ഥാനത്ത് അപ്രഖ്യാപിത ലോഡ് ഷെഡിങ് ഏർപ്പെടുത്തിയെന്ന രീതിയിൽ പ്രചരിച്ച വാർത്തകൾ കെഎസ്ഇബി തള്ളിക്കളഞ്ഞു. നിലവിൽ ഉത്തര കേരളത്തിൽ മാത്രമാണ് പ്രതിസന്ധി നേരിടുന്നത്. പീക്ക് മണിക്കൂറിൽ ഉണ്ടാകുന്ന കുറവ് നേരിടുന്നതിനാണ് ഇവിടെ വൈദ്യുതി നിയന്ത്രണം ഏർപ്പെടുത്തിയതെന്നും വ്യാപകമായി ലോഡ്ഷെഡിങ് ഏർപ്പെടുത്തിയെന്ന പ്രചരണം അടിസ്ഥാന രഹിതമാണെന്നും കെഎസ്ഇബി അധികൃതർ വ്യക്തമാക്കി.",left
"‘ഒരു രാജ്യം, ഒരു വിപണി’ എന്ന കോർപറേറ്റ് അജണ്ടയുമായി കേന്ദ്രത്തിന്റെ പുതിയ നയരേഖ കേന്ദ്ര സർക്കാറിലെ കൃഷിയും കർഷകക്ഷേമവും മന്ത്രാലയം 2024 നവംബർ 25 നു പ്രഖ്യാപിച്ച പുതിയ ദേശീയ കാർഷിക വിപണനനയ കരടുരേഖ (National Policy Framework on Agricultural Marketing-  NPFAM) കർഷക സംഘടനകളുടെയും കാർഷിക വിദഗ്ദ്ധരുടെയും വ്യാപക വിമർശനവും  പ്രതിഷേധവും ഏറ്റുവാങ്ങുകയാണ്. സംയുക്ത കിസാൻ മോർച്ചയുടെ ആഹ്വാന പ്രകാരം 2024 ഡിസംബർ 23 ന് രാജ്യവ്യാപകമായി വിപണന  നയരേഖ കത്തിച്ച് കർഷകർ പ്രതിഷേധിച്ചു.
നയരേഖ സംബന്ധിച്ച പൊതുജന അഭിപ്രായങ്ങൾ മന്ത്രാലയത്തെ അറിയിക്കാൻ 15 ദിവസം മാത്രം അനുവദിച്ചത് സ്വകാര്യകുത്തകകളുടെ താല്പര്യങ്ങൾ തിരക്കുപിടിച്ച് സംരക്ഷിക്കാനാണ്. കൃഷിയും  ഭക്ഷ്യവ്യവസായവും പൊതുവിതരണ സംവിധാനവും കുത്തകകൾക്ക് കൈമാറാൻ ലക്ഷ്യം വെച്ച, എന്നാൽ ഐതിഹാസികമായ കർഷക പ്രക്ഷോഭം മൂലം പിൻവലിക്കേണ്ടിവന്ന -  മൂന്നു കാർഷിക നിയമങ്ങൾ വീണ്ടും കൂടുതൽ രൂക്ഷമായി അടിച്ചേൽപ്പിക്കുകയാണ് യൂണിയൻ സർക്കാർ.
കരട് വിപണനനയത്തിലെ നിർദ്ദേശങ്ങൾ അപകടകരമാണ്. സ്വതന്ത്ര്യാനന്തരം, സർക്കാർ പിന്തുണയോടെയുള്ള മുതലാളിത്ത വികസന കാലഘട്ടത്തിലെ (Dirigisme Regime) നയങ്ങളുടെ  ഭാഗമായി വൻകിട കുത്തക കമ്പനികളിൽ നിന്ന് കർഷകരെയും ചെറുകിട ഉല്പാദകരെയും സംരക്ഷിക്കാനായി രൂപപ്പെടുത്തിയ ചട്ടങ്ങളിലും  കരുതൽ സംവിധാനങ്ങളിലും നവ ഉദാരവൽക്കരണ കടന്നാക്രമങ്ങൾക്കുശേഷവും അവശേഷിക്കുന്നവ കൂടി ഇല്ലാതാക്കുകയാണ് ലക്ഷ്യം. കൃഷിയും വ്യവസായവും സേവനങ്ങളും കുത്തകകൾക്ക് (ബഹുരാഷ്ട്ര – രാഷ്ട്രാനന്തര കുത്തകകൾക്കും സാരവദേശീയ ധന മൂലധനത്തിനും) പൂർണ്ണമായും തുറന്നു കൊടുക്കുക എന്നതാണ് വിപണിനയ നിർദ്ദേശങ്ങളുടെ കാതൽ. അത് അനുവദിച്ചാൽ കുത്തക മേധാവിത്തത്തിൽ നിന്നു കർഷകർക്കുള്ള എല്ലാ സംരക്ഷണവും നഷ്ടപ്പെടും. ദുർബല ജനവിഭാഗണങ്ങളുടെ താല്പര്യങ്ങൾ പൂർണ്ണമായും തകർക്കപ്പെടും.
14 അദ്ധ്യായങ്ങളുള്ള കരട് വിപണന നയം നിർദ്ദേശിക്കുന്നത് നിലവിലുള്ള കാർഷിക വിപണി വ്യവസ്ഥ മൗലികമായി പുനഃസംഘടിപ്പിക്കാനാണ്.  മൂല്യശൃംഖല കേന്ദ്രീകൃത അടിസ്ഥാന സൗകര്യ സംവിധാനങ്ങളുമായി (Value Chain Centric Infrastructure- VCCI ) ബന്ധപ്പെടുത്തിയ ഏകീകൃത ദേശീയ വിപണി (Unified National Market - UNM) എന്നതാണ്  നിർദ്ദേശം. ഇത് ലോക ബാങ്ക് നയങ്ങളും സാർവദേശീയ ധനമൂലധന താൽപര്യങ്ങളുമായി ചേർന്നുനിൽക്കുന്നതാണ്.
കർഷകരുടെയും ചെറുകിട ഉല്പാദകരുടെയും താൽപര്യങ്ങളുടെ മുകളിൽ സ്വകാര്യ കുത്തകകളുടെ മേധാവിത്വം അടിച്ചേൽപ്പിക്കുന്നതാണ്, പുതിയ ദേശീയ കാർഷിക വിപണനനയ കരടുരേഖയിലെ നിർദേശങ്ങൾ.
കരട് രേഖ പ്രകാരം ഒരു കാർഷിക വിള കൃഷിയിടം മുതൽ അന്തിമ ഉപഭോക്താവ് വരെ എത്താൻ ആവശ്യമായ എല്ലാ ചരക്കുകളും സേവനങ്ങളും ഉൾക്കൊള്ളുന്നതാണ് ‘കാർഷിക മൂല്യശൃംഖല’ എന്നതിന് അർത്ഥം. രേഖയിൽ പ്രതിപാദിക്കുന്ന പ്രകാരം  ‘മൂല്യശൃംഖല’- യുടെ  ലോക ബാങ്ക് നിർവചനം,“വിവിധ തലത്തിലുള്ള ഉൽപാദന പ്രവർത്തനങ്ങളിലൂടെ ഒരു ഉൽപന്നത്തെയോ അഥവാ സേവനത്തെയോ മൂല്യവർദ്ധിത പ്രക്രിയക്ക് സജ്ജമാക്കാൻ ആവശ്യമായ അസംസ്കൃത വസ്തുക്കളുടെയും ഇതര ഉല്പാദനോപാധികളുടെയും സംഭരണം അടക്കമുള്ള പൂർണ്ണതല പ്രവർത്തനങ്ങൾ”എന്നാണ്.ഇതു തന്നെയാണ് കാർഷിക വിള ഉല്പാദനത്തെയും ഉപഭോക്തൃ ഉൽപന്ന വിപണിയെയും കൂട്ടിയോജിപ്പിക്കാൻ ദേശീയ കാർഷിക വിപണന നയരേഖ മുന്നോട്ടുവെക്കുന്ന ലക്ഷ്യം. അത് നടപ്പിലാക്കുന്നത് കർഷകരുടെയും ചെറുകിട ഉല്പാദകരുടെയും താൽപര്യങ്ങളുടെ മുകളിൽ സ്വകാര്യ കുത്തകകളുടെ മേധാവിത്വം അടിച്ചേൽപ്പിക്കുന്നതിലൂടെയാണ്.
ന്യായമായ വരുമാനത്തിനായി നിരന്തര കഷ്ടപ്പാടിലാണ് വലിയ വിഭാഗം കർഷകരും എന്ന വസ്തുത കരടുരേഖ ചൂണ്ടിക്കാട്ടുന്നു. ഭൂമിയുടെ  ചെറുകിടവൽക്കരണം, ഉയർന്ന ഉൽപാദന ചെലവ്, ആവശ്യാനുസൃതമായല്ലാത്ത ഉല്പാദനം, വിളയുടെ മൂല്യത്തിന് അനുസൃതമായ ന്യായവില ലഭ്യമാകുന്ന വിപണിയുടെ അഭാവം എന്നിവയാണ്  ഈ സ്ഥിതിക്ക് കാരണം.“നവീനമായ ഡിജിറ്റൽ സാങ്കേതികവിദ്യകളും മൂല്യ ശൃംഖല അടിസ്ഥാനമായുള്ള വിപണിയും ഉപയോഗപ്പെടുത്തി കാർഷിക വിപണി വ്യവസ്ഥ പുനഃസംഘടിപ്പിച്ച് കർഷകരുടെ വിളകൾക്ക് പരമാവധി ഉയർന്ന വില ലഭ്യമാക്കുകയാണ്”വിപണനനയം മുന്നോട്ടുവെക്കുന്ന ‘ലക്ഷ്യം’.  വൈദഗ്ദ്യ പരിശീലനം,  വ്യവസായ വൈശിഷ്ട്യം, ബ്ലോക് ചെയിൻ സാങ്കേതികവിദ്യ, നവീനമായ സങ്കേതങ്ങൾ, അടിസ്ഥാന സൗകര്യ നിർമ്മാണത്തിൽ കേന്ദ്രീകരിക്കുന്ന ‘സമാഹൃത ഉൽപന്ന പരിപാലനം’ എന്നിവ അടിസ്ഥാനമാക്കിയ വിപണി സംവിധാനം രൂപപ്പെടുത്തുന്നതിലൂടെ കർഷകരുടെ വരുമാനം വർദ്ധിപ്പിക്കുക, അവർക്ക് ന്യായ വിപണി ഉറപ്പാക്കുക എന്ന വെല്ലുവിളി നേരിടാമെന്നാണ് വിപണനനയം നിർദ്ദേശിക്കുന്നത്.
വർഗവൈരുദ്ധ്യങ്ങളിൽ നിന്ന് ഉടലെടുക്കുന്ന സമൂഹ്യവും  രാഷ്ട്രീയവുമായ ഘടകങ്ങളാണ് കർഷകർ നേരിടുന്ന ഗുരുതര പ്രതിസന്ധിയുടെ അടിസ്ഥാനകാരണങ്ങൾ. സാമൂഹ്യബന്ധങ്ങളിൽ മാറ്റം വരുത്താനുള്ള രാഷ്ട്രീയ പരിഹാരമാണ് കാർഷിക പ്രതിസന്ധി മറികടക്കാനാവശ്യം. അല്ലാതെ, ബ്ലോക്ക് ചെയിൻ സാങ്കേതികവിദ്യ പോലുള്ള സാങ്കേതിക പരിഷക്കാരങ്ങളിലൂടെ പരിഹരിക്കാനാവുന്നതല്ല കാർഷിക പ്രതിസന്ധി. സംസ്ക്കരണ വ്യവസായങ്ങൾ, കുത്തക വ്യാപാര സ്ഥാപനങ്ങൾ, വൻകിട കയറ്റുമതിക്കാർ എന്നീ സാമൂഹ്യശക്തികളുടെ നിയന്ത്രണത്തിലുള്ളതും,  ചരക്കുകളുടെ വില അവ നിശ്ചയിക്കുന്നതുമാണ് സ്വകാര്യ കാർഷിക സംസ്ക്കരണ വിപണി. ആ വിപണിയിലേക്കുള്ള അസംസ്കൃത ചരക്കാണ് കർഷകർ ഉല്പാദിപ്പിക്കുന്ന വിളകൾ. കാർഷിക വിളകളുടെ തുച്ഛവില സംസ്ക്കരണ വ്യവസായ- വ്യാപാര കുത്തകകളുടെ ലാഭം വർദ്ധിപ്പിക്കും.
ഇതാണ് കാർഷിക മേഖലയിലെ മൂർത്തമായ വൈരുദ്ധ്യം. കാർഷിക വിളകൾ സംസ്ക്കരിച്ച് മൂല്യ വർദ്ധിത ഉൽപന്നങ്ങളാക്കി വിറ്റ് നേടുന്ന മിച്ചത്തിലൂടെ തങ്ങൾ നേടുന്ന വൻ ലാഭത്തിൽ ഒരു ന്യായമായ വിഹിതം കർഷകരുമായി പങ്കുവെക്കാൻ വിപണി നിയന്ത്രിക്കുന്ന വ്യവസായികളെയും വ്യാപരികളെയും കയറ്റുമതിക്കാരെയും നിർബന്ധിതമാക്കുന്ന ഒരു വ്യവസ്ഥയും ദേശീയ കാർഷിക വിപണന നയരേഖയിൽ ഉൾപ്പെടുത്തിയിട്ടില്ല. എം.എസ്. സ്വാമിനാഥൻ ചെയർമാനായിരുന്ന ദേശീയ കർഷക കമീഷൻ നിർദ്ദേശിച്ച, ദേശീയ രാഷ്ട്രീയത്തിലെ മുഖ്യവിഷയമായി മാറിയ, കർഷകർക്ക് ന്യായമായ വരുമാനം ഉറപ്പുവരുത്താനുള്ള നിർദ്ദേശമായ മിനിമം സപോർട്ട് പ്രൈസ് (MSP) സംബന്ധിച്ച് നയരേഖ  പരാമരശിക്കുന്നതെയില്ല.
ഭരണഘടന പ്രകാരം കൃഷി, ഭൂമി, വ്യവസായം, വിപണി എന്നിവ സംസ്ഥാന പട്ടികയിൽ ഉൾപ്പെടുന്നതാണ്. സംസ്ഥാന സർക്കാരുകളുടെ അവകാശങ്ങൾക്കുമേൽ യൂണിയൻ സർക്കാറിന് അതിക്രമിച്ചു കയറാനുള്ള പരിഷ്കാരങ്ങളാണ് പുതിയ നയരേഖയിലുള്ളത്.
പകരം കർഷകരെ വഴിതെറ്റിക്കുക എന്ന ലക്ഷ്യത്തോടെ, സുതാര്യതയും കച്ചവടം സുഗമമാക്കലും -ഈസ് ഓഫ് ഡൂയിംഗ് ബിസിനിസ്- വഴി കർഷകർക്ക് ഉയർന്ന വരുമാനം ഉറപ്പുവരുത്താനാവും എന്ന വ്യാമോഹം സൃഷ്ടിക്കുകയാണ്. വിപണിയിൽ മേധാവിത്തമുള്ള ശക്തികളെ നിയന്തിക്കൽ, പ്രാഥമിക ഉല്പാദകരായ കർഷകരുടെ താല്പര്യങ്ങൾ സംരക്ഷിക്കൽ എന്നീ യൂണിയൻ / സംസ്ഥാന സർക്കാരുകളുടെ നിർണ്ണായക ചുമതലകൾ സംബന്ധിച്ച് നയരേഖ നിശബ്ദമാണ്.
പ്രധാന പരിഷ്ക്കാരമായി നിർദ്ദേശിച്ചിരിക്കുന്നത് സ്വകാര്യമേഖല - പൊതുമേഖല  പങ്കാളിത്ത മാതൃക- (Public-Private Partnership (PPP) അടിസ്ഥാനമാക്കിയ ഡിജിറ്റൽ പബ്ലിക്  ഇൻഫ്രസ്ട്രക്ടചർ സ്ഥാപിക്കലാണ്. വി സി സി ഐ- യിലൂടെ കൃഷിയിടം, പ്രാഥമിക സംഭരണ കേന്ദ്രങ്ങൾ അടക്കം ഭക്ഷ്യസംസ്ക്കരണ വ്യവസായങ്ങൾ വരെ ഭക്ഷ്യവസ്തുക്കളുടെ ഉൽപാദന - വിതരണ ശൃംഖലയിലെ എല്ലാ മേഖലകളിലും സ്വകാര്യ കോർപ്പറേറ്റ് അഗ്രി ബിസിനിസ് പങ്കാളിത്തം അനുവദിക്കുകയാണ്.
അതിനുപുറമെ, മാർക്കറ്റ് ഇൻറ്റെലിജൻസ് ആന്റ് സ്റ്റാറ്റിസ്റ്റിക്കൽ (MIS) മാതൃക വഴി വിത്തുപാകൽ, വില പ്രവണതകൾ, ആവശ്യവും വിതരണവും സംബന്ധിച്ച വിലയിരുത്തൽ, വായ്പാ ആവശ്യകത അടക്കം എല്ലാ വിശദാംശങ്ങളും ആസൂത്രണം ചെയ്യുകയാണ്. ഡിജിറ്റൽ സംഭരണ കേന്ദ്ര രശീതി അടിസ്ഥാനമാക്കി വായ്പ സംവിധാനം എർപ്പെടുത്തുന്നു.
വില്ലേജ് / ഗ്രാമീണ / ചെറുകിട പട്ടണ തലത്തിൽ  വിളവെടുപ്പാനന്തര പരിപാലന, വിപണന സംവിധാനങ്ങൾക്കാണ് പ്രാധാന്യം. അവയിൽ സംഭരണ കേന്ദ്രങ്ങൾ, പ്രാഥമിക, ദ്വിതീയ മൂല്യ വർദ്ധന സൗകര്യങ്ങൾ , ഉണക്കാനും പാക്കിങ് ചെയ്യാനും ഉള്ള യൂണിറ്റുകൾ, ഗുണമേന്മ പരിശോധന ലബോറട്ടറികൾ, പൊതു കാർഷിക വിപണി കേന്ദ്രങ്ങൾ -ചന്തകൾ, കർഷക ഉല്പാദക സംഘങ്ങൾ (FPOs), ശീഥികൃത സംഭരണികൾ എന്നിവ ഉൾപ്പെടുന്നു.
ജില്ല, മേഖല തലത്തിൽ കാർഷിക സാംസ്ക്കാരണത്തിനും കയറ്റുമതിക്കും പര്യാപ്തമായ മികച്ച അടിസ്ഥാന സൗകര്യങ്ങളാണ്  നിർദ്ദേശിക്കുന്നത്. അതിൽ ശീതീകരണ ശൃംഖലയിലൂടെ പിന്നാമ്പുറത്ത് കാർഷിക ഉല്പാദനവും മുന്നാമ്പുറത്ത് കാർഷിക സംസ്ക്കരണ വ്യവസായങ്ങൾ, മൂല്യവർദ്ധിത ഉപഭോക്തൃ ഉൽപന്ന  വിപണി, ഉപഭോക്താക്കൾ എന്നിവരെയും ബന്ധപ്പെടുത്തുന്നു. ഒപ്പം പാക്ക് ഹൗസുകൾ, സാർവദേശീയ നിലവാരമുള്ള ഉയർന്ന ഗുണ പരിശോധന ലബോറട്ടറികള്,  ലേബലിങ്, ബ്രാണ്ടിങ് മറ്റ് മൂല്യ വർദ്ധിത പ്രക്രിയ അടക്കമുള്ള സംവിധാനങ്ങൾ  നിരദ്ദേശിക്കപ്പെട്ടിരിക്കുന്നു.
പുതിയ ദേശീയ കാർഷിക വിപണനനയ കരടുരേഖയിലെ നിർദേശങ്ങൾ നിലവിൽവന്നാൽ, കാർഷിക സമൂഹങ്ങൾക്കിടയിൽ വർദ്ധിച്ച കടബാധ്യത,  ഉപജീവനമാർഗ്ഗം തേടി ഗ്രാമങ്ങളിൽനിന്ന് നഗര പ്രദേശങ്ങളിലേക്കുള്ള  നിർബന്ധിത  കുടിയേറ്റം, വർദ്ധിച്ചുവരുന്ന തൊഴിലില്ലായ്മ, കർഷക ആത്മഹത്യ എന്നിവ  നിയന്ത്രണാതീതമാകും.
അതായത്, നയരേഖയിലെ പരിഷ്ക്കാരണങ്ങൾ, ഡിജിറ്റൽ പബ്ലിക് ഇൻഫ്രസ്ട്രക്ചർ, ബ്ലോക്ക് ചെയിൻ, മെഷീൻ ലേണിങ്, ആർട്ടിഫിഷ്യൽ ഇൻറ്റെലിജൻസ് അടക്കമുള്ള നവീന സാങ്കേതിക വിദ്യകളുടെ പിന്തുണയോടെ സ്വകാര്യ മേഖലയെയും പൊതുമേഖലയെയും കൂട്ടിച്ചേർക്കുന്ന മൂല്യശൃംഖല അടിസ്ഥാനമാക്കിയ അടിസ്ഥാന സൗകര്യങ്ങളിലൂടെ വിപണിയെ പുനഃസംഘടിപ്പിക്കാനായി നിർദ്ദേശിക്കുന്നു. അതേസമയം എല്ലാ പൊതു- സർക്കാർ നിയന്ത്രണങ്ങളും പിൻവലിച്ച് കാർഷിക ഉൽപാദന- സംസ്ക്കരണ –വിപണന പ്രക്രിയയിലാകേ മേധാവിത്വം സ്ഥാപിക്കാൻ സ്വകാര്യ മേഖലയെ - പ്രത്യേകിച്ച്, കോർപറേറ്റ് അഗ്രി ബിസിനിസ് കുത്തകകളെ – അനുവദിക്കുന്നു. കർഷകർക്ക് കൂടുതൽ വരുമാനത്തിനായിട്ടാണ് ഈ പരിഷ്ക്കാരങ്ങൾ എന്നു വാദിക്കുന്നവർ ദേശീയ കാർഷിക വിപണന നയത്തിൽ മിനിമം സപോർട്ട് പ്രൈസ് (MSP) ഉറപ്പുവരുത്താൻ വ്യവസ്ഥ ചെയ്യുന്നില്ല.
ഈ നവീകൃത സംവിധാനത്തിൽ, ഇടത്തരക്കാരെയും ചെറുകിട കച്ചവടക്കാരെയും മറികടന്നു കാർഷിക വിളകൾ സംസ്ക്കരണ വ്യവസായങ്ങൾക്കും, കുത്തക വ്യാപാര ശാലകൾക്കും, വൻകിട കയറ്റുമതിക്കാർക്കും    നേരിട്ട്  എത്തിച്ചുനൽകാനുള്ള മുഖ്യ കാര്യകർത്താക്കൾ അഥവാ ഏജന്റുമാരായി കർഷക ഉല്പാദക സഹകരണ സംഘങ്ങളെ - (FPOs) ഉപയോഗപ്പെടുത്തുകയാണ്. വൻകിട കോർപറേറ്റ് അഗ്രി ബിസിനിസ് കമ്പനികളുടെ കീഴിൽ കാർഷിക ഉല്പാദനവും വിപണനവും  കേന്ദ്രീകരിക്കാനും കാർഷിക വിപണിയിൽ ദരിദ്ര -ചെറുകിട കർഷകർക്കുള്ള വിലപേശൽ സാദ്ധ്യതകളെ നിഷേധിച്ച്, അവരെ കൂടുതൽ ചൂഷണം ചെയ്യാനുമുള്ള ആപത്തിന് ഇടയാക്കുന്നതാണ്  ഈ നിർദ്ദിഷ്ട മാതൃക.
ഫാർമർ പ്രൊഡ്യൂസർ ഓർഗനൈസേഷനുകൾ (FPO) വഴി ഫ്യൂച്ചർ ട്രേഡിംഗ് സുഗമമാക്കുന്നതും സ്റ്റോക്ക് മാർക്കറ്റിലേക്കുള്ള പ്രവേശനവും നിർദ്ദേശങ്ങളിൽ ഉൾപ്പെടുന്നു. ഇത് ആഭ്യന്തര കാർഷിക, ഭക്ഷ്യ വ്യവസായ മേഖലയിൽ കോർപറേറ്റ് നിയന്ത്രണത്തിന് വഴിയൊരുക്കും. ഇന്ത്യൻ കാർഷിക മേഖല ഇൻ്റർനാഷണൽ ഫിനാൻസ് ക്യാപിറ്റൽ - കുത്തക മൂലധന (ഐ എഫ്‌സി- എം സി) കൂട്ടുകെട്ടിന്റെ നിയന്ത്രണത്തിൽ അകപ്പെടും.
അനന്തരഫലങ്ങൾ ഭയാനകമാണ്:കർഷക ക്ഷേമത്തേക്കാൾ കോർപറേറ്റ് താൽപ്പര്യങ്ങൾക്കും ലാഭത്തിനും ഊഹക്കച്ചവടങ്ങൾക്കും മുൻഗണന  നൽകുന്നതിലൂടെ, ഈ പരിഷ്‌കാരങ്ങൾ ഇതിനകം ഗ്രാമീണ ജനത നേരിടുന്ന സാമ്പത്തിക  പരാധീനതകൾ വർദ്ധിപ്പിക്കും. കാർഷിക സമൂഹങ്ങൾക്കിടയിൽ വർദ്ധിച്ച കടബാധ്യത,  ഉപജീവനമാർഗ്ഗം തേടി ഗ്രാമങ്ങളിൽനിന്ന് നഗര പ്രദേശങ്ങളിലേക്കുള്ള  നിർബന്ധിത  കുടിയേറ്റം, വർദ്ധിച്ചുവരുന്ന തൊഴിലില്ലായ്മ, കർഷക ആത്മഹത്യ എന്നിവ  നിയന്ത്രണാതീതമാകും. രാജ്യത്തിന്റെ ഭക്ഷ്യസുരക്ഷിതത്തം  അപകടത്തിലാകും.
എല്ലാ രാഷ്ട്രീയ പാർട്ടികളും നിർദ്ദിഷ്ട ദേശീയ കാർഷിക വിപണന നയത്തെ- NPFAM- കുറിച്ചുള്ള അവരുടെ നിലപാട് വ്യക്തമാക്കേണ്ടത് നിർണായകമാണ്.
സർക്കാർ, പൊതുമേഖലാ പിന്തുണയോടെ വായ്പാ ലഭ്യത, അടിസ്ഥാന സൗകര്യങ്ങൾ എന്നിവ ഉറപ്പുവരുത്തി സഹകരണാടിസ്ഥാനത്തിൽ കർഷക ഉൽപാദക സഹകരണ സംഘങ്ങളുടെയും  കർഷക കൂട്ടായ്‌മകളുടെയും നേതൃത്വത്തിൽ കാർഷിക സംസ്കരണ വ്യവസായങ്ങൾ, വിപണനശൃംഖല, കയറ്റുമതി എന്നിവ വികസിപ്പിക്കുകയാണ് കാർഷിക പ്രതിസന്ധി മറികടക്കാനുള്ള ഇടതുപക്ഷ ജനാധിപത്യ ബദൽ വികസനനയം. അധ്വാനിക്കുന്ന ജനങ്ങളുടെ - പ്രത്യേകിച്ച് കർഷകരുടെയും കർഷക തൊഴിലാളികളുടെയും - താൽപ്പര്യങ്ങൾ സംരക്ഷിക്കുന്ന സഹകരണ കൃഷിനയം ആവിഷ്ക്കരിക്കണമെന്നാണ് യൂണിയൻ / സംസ്ഥാന സർക്കറുകളോടുള്ള കർഷക പ്രസ്ഥാനങ്ങളുടെ ആവശ്യം. കാർഷിക സംസ്ക്കരണത്തിലൂടെയും,  ബ്രാൻഡ് അടിസ്ഥാനത്തിലുള്ള ഉപഭോക്തൃ വിപണിയിലൂടെയും ലഭിക്കുന്ന മിച്ചത്തിൽ ന്യായമായ വിഹിതം നിയമപരമായി ഉറപ്പുവരുത്തി കർഷകർക്ക് ആദായകരമായ മിനിമം സപോർട്ട് പ്രൈസ് ഉറപ്പുവരുത്തണം.
അതിനുപകരം കർഷകർക്ക് പരമാവധി വില ലഭിക്കാനുള്ള കാർഷിക വിപണിയുടെ അഭാവം എന്ന വിടവ് പരിഹരിക്കാൻ എന്ന വാദമുഖത്തോടെ കോർപറേറ്റ് വ്യവസായങ്ങൾ, വ്യാപാര സ്ഥാപനങ്ങൾ, കയറ്റുമതിക്കാർ എന്നിവരുമായി FPO- കളിലൂടെ കർഷകർ കരാർ കൃഷി (CF)യിൽ ഏർപ്പെടുക എന്ന നിർദ്ദേശമാണ് -കോർപറേറ്റ് കൃഷി നയം-  ദേശീയ കാർഷിക വിപണന നയം മുന്നോട്ടുവെക്കുന്നത്. ഈ സമീപനം ‘കോഴിയെ സംരക്ഷിക്കാൻ ചെന്നായയെ എൽപ്പിക്കുന്നതിന്’ സമാനമാണ്. ഏത് വിള കൃഷി ചെയ്യണം, ഏത് വിത്ത് ഉപയോഗിക്കണം, എവിടെ നിന്നു വളം വാങ്ങണം, എത്ര വിലക്ക് വിള സംഭരിക്കണം എന്നതെല്ലാം അഗ്രിബിസിനിസ് കമ്പനികൾ നിശ്ചയിക്കുന്ന സ്ഥിതിയാണ് വരുക. കർഷകരുടെയും ചെറുകിട ഉൽപ്പാദകരുടെയും കർഷക തൊഴിലാളികളുടെയും താല്പര്യങ്ങൾ സംരക്ഷിക്കുന്നതിനുപകരം, വൻകിട കോർപറേഷനുകളുടെ കൈകളിൽ കൂടുതൽ അധികാരം ഉറപ്പിക്കുന്ന ഒരു സംവിധാനമാണ് ദേശീയ കാർഷിക വിപണന നയം നിർദ്ദേശിക്കുന്നത്. ഇത്  കോർപറേറ്റ് വിപണിയിൽ കർഷകർ കൂടുതൽ ചൂഷണത്തിന് വിധേയരാവാൻ ഇടവരുത്തും.
ഇന്ത്യൻ ഭരണഘടന പ്രകാരം കൃഷി, ഭൂമി, വ്യവസായം, വിപണി എന്നിവ സംസ്ഥാന പട്ടികയിൽ ഉൾപ്പെടുന്നതാണ്. സംസ്ഥാന സർക്കാരുകളുടെ അവകാശങ്ങൾക്കുമേൽ യൂണിയൻ സർക്കാറിന് അതിക്രമിച്ചു കയറാനുള്ള പരിഷ്കാരങ്ങളാണ് രേഖയിലുള്ളത്. സംസ്ഥാന കൃഷി മന്ത്രിമാരെ അംഗങ്ങളായി ഉൾപ്പെടുത്തി ജിഎസ്ടി കമ്മിറ്റിക്ക് സമാനമായി ദേശീയ കാർഷിക വിപണന പരിഷ്കരണ ശാക്തീകൃത സമിതി രൂപീകരിക്കണമെന്നാണ് നിർദേശം.  കൃഷി - കർഷക ക്ഷേമ മന്ത്രാലയ അഡീഷണൽ സെക്രട്ടറി (മാർക്കറ്റിംഗ്) അധ്യക്ഷനായ ഈ കമ്മിറ്റിയുടെ ചുമതല ഏകീകൃത ദേശീയ വിപണിയുടെ (UNM) വ്യവസ്ഥകളുടെ ലക്ഷ്യം അതത് സംസ്ഥാന കാർഷികോത്പന്ന മാർക്കറ്റ് നിയമങ്ങളിൽ (APMC) മാറ്റം വരുത്താൻ സംസ്ഥാന സർക്കാരുകളെ സമ്മർദ്ദത്തിലാക്കലാണ്.
രാജ്യത്താകെ ഒരൊറ്റ ലൈസൻസിംഗ്, രജിസ്ട്രേഷൻ, ഫീസ് സമ്പ്രദായം എർപ്പെടുത്താൻ ദേശീയനയം സംസ്ഥാനങ്ങളോട് നിർദ്ദേശിക്കുന്നു. കൂടാതെ, ഈ പരിഷ്‌കാരങ്ങൾ സ്വീകരിക്കുന്നതിന് പ്രോത്സാഹനം നൽകുന്നതിനായി ഓരോ ആറ് മാസത്തിലും മികച്ച പ്രകടനം കാഴ്ചവെക്കുന്ന സംസ്ഥാന കൃഷി മന്ത്രിമാർക്ക് ‘അഭിനന്ദന കത്തുകൾ’ അല്ലെങ്കിൽ ‘മികവ് സർട്ടിഫിക്കറ്റുകൾ’ നൽകുമത്രേ. കോർപറേറ്റ് അജണ്ടകൾക്ക് അനുകൂലമായി സംസ്ഥാന സ്വയംഭരണാവകാശത്തെയും കർഷകരുടെ താൽപ്പര്യങ്ങളെയും തുരങ്കം വെക്കുകയും യൂണിയൻ സർക്കാറിൽ നിയന്ത്രണാധികാരം കൂടുതൽ  കേന്ദ്രീകരിക്കുകയും ചെയ്യും.
ദേശീയ കാർഷിക വിപണന നയം (NPFAM) ഒരു സ്വതന്ത്ര പരിഷ്കാരമല്ല; ചരക്ക് സേവന നികുതി (GST) നിയമം, ഡിജിറ്റൽ അഗ്രികൾച്ചർ മിഷൻ, ദേശീയ സഹകരണ നയം, നാല് ലേബർ കോഡുകൾ അടിച്ചേൽപ്പിക്കൽ, ഒരു രാജ്യം ഒരു തെരഞ്ഞെടുപ്പ് എന്നിവയുൾപ്പെടെ മറ്റ് കോർപറേറ്റ് അനുകൂല പരിഷ്കാരങ്ങളുമായി അത് ആഴത്തിൽ ബന്ധപ്പെട്ടിരിക്കുന്നു. ‘ഒരു രാജ്യം, ഒരു വിപണി’ എന്ന കോർപറേറ്റ് അജണ്ടയിലേക്ക് രാജ്യത്തിന്റെ കാർഷിക വിപണന ആവാസവ്യവസ്ഥയെ സമന്വയിപ്പിക്കലാണ് ദേശീയ കാർഷിക വിപണന നയം ആത്യന്തികമായി ലക്ഷ്യമിടുന്നത്. സഹകരണ കൃഷി വികസിപ്പിക്കുന്നതിനുപകരം കോർപറേറ്റ് കൃഷി അടിച്ചേൽപ്പിക്കാനാണ് അമിത് ഷാ മന്ത്രിയായി 2019- ൽ യൂണിയൻ സർക്കാർ സഹകരണ കൃഷി മന്ത്രാലയം രൂപീകരിച്ചത് എന്ന വസ്തുത തുറന്നുകാട്ടുന്നതാണ് നിർദ്ദിഷ്ട ദേശീയ കാർഷിക വിപണന നയം.
ഡൽഹിയിലെന്ന പോലെ രാജ്യവ്യാപകമായും ഓരോ നഗരങ്ങളിലും ഗ്രാമങ്ങളിലും ഉയർന്നുവരുന്ന ഉജ്ജല സമരങ്ങളിലൂടെ കോർപറേറ്റ് അനുകൂല നയങ്ങൾ  പിൻവലിക്കാൻ മൂന്നാം എൻ.ഡി.എ സർക്കാരിനെ സമ്മർദ്ദത്തിലാക്കാൻ തൊഴിലാളികളും കർഷകരും കൂട്ടമായി തെരുവിലിറങ്ങണം.
എല്ലാ രാഷ്ട്രീയ പാർട്ടികളും നിർദ്ദിഷ്ട ദേശീയ കാർഷിക വിപണന നയത്തെ- NPFAM- കുറിച്ചുള്ള അവരുടെ നിലപാട് വ്യക്തമാക്കേണ്ടത് നിർണായകമാണ്. സ്വയംഭരണാധികാരമുള്ള സംസ്ഥാന ഗവൺമെന്റുകളെ ഉൾക്കൊള്ളുന്ന യൂണിയൻ സർക്കാർ നേതൃത്വത്തിലുളള ഫെഡറൽ റിപ്പബ്ലിക്ക് എന്ന ഭരണഘടനാ കാഴ്ചപ്പാടിനെ വെല്ലുവിളിച്ച്, കോർപറേറ്റ് താൽപ്പര്യങ്ങളുടെയും അന്താരാഷ്ട്ര ധനമൂലധനത്തിന്റെയും നിയന്ത്രണത്തിലുള്ള അധികാര കേന്ദ്രിതമായ യൂണിയൻ സർക്കാരിനെ ആശ്രയിക്കാൻ നിർബന്ധിതമായ ദുർബലമായ സംസ്ഥാന സർക്കാറുകളെ ഉൾകൊള്ളുന്ന ഒരു ഏകീകൃത രാഷ്ട്രമാക്കി ഇന്ത്യയെ മാറ്റാനുള്ള പരിഷ്ക്കാരമാണ് ബി.ജെ.പിയും ആർ.എസ്.എസും ദേശീയ കാർഷിക വിപണന നയത്തിലൂടെയും സമാനമായ ഇതര പരിഷ്ക്കാരണങ്ങളിലൂടെയും അടിച്ചേൽപ്പിക്കുന്നത്.
ബി.ജെ.പി- ആർ.എസ്.എസ് നേതൃത്വത്തിലുള്ള മൂന്നാം എൻ.ഡി.എ സർക്കാർ കോർപറേറ്റ് മൂലധന ശക്തികളുടെ സ്വാധീനത്തിലാണ്. ദേശീയ കാർഷിക വിപണന നയം (NPFAM) സംസ്ഥാന സർക്കാരുകളുടെ ഫെഡറൽ അവകാശങ്ങൾ ഇല്ലാതാക്കാൻ നിർദ്ദേശിക്കുന്നു. ആഭ്യന്തര കാർഷിക ഉൽപ്പാദനത്തിലും ഭക്ഷ്യ വ്യവസായത്തിലും മൾട്ടിനാഷണൽ കോർപറേഷനുകളുടെയും (MNC) ഇൻ്റർനാഷണൽ ഫിനാൻസ് ക്യാപിറ്റലിന്റെയും ആധിപത്യവും നിയന്ത്രണവും അടിച്ചേൽപ്പിക്കുന്നു. അതുവഴി ഇന്ത്യയുടെ ഭക്ഷ്യസുരക്ഷയെ വെല്ലുവിളിക്കുകയും രാജ്യത്തിന്റെ പരമാധികാരത്തിൽ വിട്ടുവീഴ്ച ചെയ്യുകയും ചെയ്യുന്നു.
ഈ സാഹചര്യത്തിൽ, ഈ കാർഷിക വിപണന പരിഷക്കാരങ്ങളുടെ ദൂരവ്യാപകമായ പ്രത്യാഘാതങ്ങൾ ഉയർത്തിക്കാട്ടി, തൊഴിലെടുക്കുന്ന ജനവിഭാഗങ്ങൾക്കിടയിൽ വ്യാപക ബോധവൽക്കരണ പ്രചാരണം ഏറ്റെടുക്കാൻ കർഷക സംഘടനകളും ട്രേഡ് യൂണിയനുകളും ആത്മാർത്ഥവും യോജിച്ചതുമായ ശ്രമങ്ങൾ നടത്തേണ്ടത് അത്യാവശ്യമാണ്. തൊഴിലാളി- കർഷക ഐക്യം രാജ്യത്തെ ഓരോ ഗ്രാമത്തിലും പട്ടണത്തിലും വളർത്തിയെടുക്കണം. മൂന്ന് വിവാദ കാർഷിക നിയമങ്ങൾക്കെതിരെ ബഹുജനങ്ങളെ അണിനിരത്തി, 2020-21 ൽ നടന്ന വിജയകരമായ പോരാട്ടത്തെക്കാൾ വിപുലമായ, ബഹുജന പങ്കാളിത്തമുള്ള പ്രക്ഷോഭത്തിലൂടെ മാത്രമേ ഈ കോർപറേറ്റ് കടന്നാക്രമണത്തെ തടയാൻ സാധിക്കൂ. ഡൽഹിയിലെന്ന പോലെ രാജ്യവ്യാപകമായും ഓരോ നഗരങ്ങളിലും ഗ്രാമങ്ങളിലും ഉയർന്നുവരുന്ന ഉജ്ജല സമരങ്ങളിലൂടെ കോർപറേറ്റ് അനുകൂല നയങ്ങൾ  പിൻവലിക്കാൻ മൂന്നാം എൻ.ഡി.എ സർക്കാരിനെ സമ്മർദ്ദത്തിലാക്കാൻ തൊഴിലാളികളും കർഷകരും കൂട്ടമായി തെരുവിലിറങ്ങണം.",left
"GOODBYE 2024! HELLO 2025!ഓർമയാവുന്നത്, ബാക്കിവെക്കുന്നത്, പ്രതീക്ഷ നൽകുന്നത് വയനാട് ഉരുൾപൊട്ടൽ
കേരളം കണ്ട ഏറ്റവും വലിയ പ്രകൃതിദുരന്തങ്ങളിലൊന്ന് സംഭവിച്ച വർഷമാണ് 2024. ജൂലൈ 30-ന് പുലർച്ചെയാണ്  കേരളത്തെയാകെ വലിയ പ്രതിസന്ധിയിലേക്ക് തള്ളിയിട്ട ദുരന്തം സംഭവിക്കുന്നത്.മുണ്ടക്കൈ, ചൂരൽമല എന്നീ പ്രദേശങ്ങളെയാണ് ഉരുൾപൊട്ടൽവലിയ തോതിൽ ബാധിച്ചത്. ഔദ്യോഗിക കണക്കുകൾ പ്രകാരം ഏകദേശം 350-ലധികം പേർ മരിക്കുകയും നിരവധി പേർക്ക് പരിക്കേൽക്കുകയും ചെയ്ത ദുരന്തത്തിൻെറ പുനരധിവാസ പ്രവർത്തനങ്ങൾ ഇപ്പോഴും പൂർത്തിയാക്കാൻ സാധിച്ചിട്ടില്ല. കേന്ദ്രസർക്കാരിൻെറ ഭാഗത്ത് നിന്നുള്ള സഹായം അനന്തമായി നീളുകയും ചെയ്യുന്നു. വയനാട് ഉരുൾപൊട്ടലിന് ശേഷം പ്രകൃതിദുരന്തങ്ങളുടെ കാരണങ്ങളെക്കുറിച്ചും കേരളത്തിൻെറ പൊതുസമൂഹത്തിനിടയിൽ വലിയ ചർച്ചയാണ് നടന്നത്.
2. ലോക്സഭാ തെരഞ്ഞെടുപ്പ്
ജനാധിപത്യ വിശ്വാസികൾക്ക് ആശ്വാസവും നിരാശയും ഒരുപോലെ സമ്മാനിച്ച തെരഞ്ഞെടുപ്പ് ഫലമാണ് 2024-ൽ ഉണ്ടായത്. നരേന്ദ്ര മോദിയുടെ നേതൃത്വത്തിലുള്ള എൻഡിഎ സർക്കാർ മൂന്നാം തവണയും അധികാരത്തിലേറിയപ്പോഴും കോൺഗ്രസ് നേതൃത്വത്തിലുള്ള ഇന്ത്യാ മുന്നണി വലിയ തിരിച്ചുവരവാണ് നടത്തിയത്. പത്ത് വർഷത്തിന് ശേഷം രാജ്യത്ത് പാർലമൻെറിൽ അംഗസംഖ്യ കൊണ്ട് പ്രതിപക്ഷം കൂടുതൽ കരുത്തരായിരിക്കുന്നു.
ട്രൂകോപ്പി തിങ്ക് പ്രസിദ്ധീകരിച്ച 2024 പാർലമെൻറ് തെരഞ്ഞെടുപ്പുമായി ബന്ധപ്പെട്ട ലേഖനങ്ങൾ വീഡീയോകൾ
3. അമേരിക്കൻ തെരഞ്ഞെടുപ്പ്
ഡോണൾഡ് ട്രംപിൻെറ നേതൃത്വത്തിൽ റിപ്പബ്ലിക്കൻ പാർട്ടി അമേരിക്കയിൽ വീണ്ടും അധികാരത്തിലെത്തുന്നു.രാജ്യത്തിൻെറ ചരിത്രത്തിലെ ആദ്യ വനിതാ പ്രസിഡൻറാവുമെന്ന പ്രതീക്ഷയോടെ മത്സരിച്ച ഡെമോക്രാറ്റ് സ്ഥാനാർഥി കമലാ ഹാരിസിന് തോൽവി. ട്രംപിൻെറ വിജയത്തെ ലോകം വലിയ ആശങ്കയോടെയാണ് ഉറ്റുനോക്കുന്നത്. 2025-ജനുവരിയിലാണ് ജോ ബൈഡൻെറ പിൻഗാമിയായി ട്രംപ് ഔദ്യോഗികമായി അമേരിക്കയുടെ പുതിയ പ്രസിഡൻറാവാൻ പോവുന്നത്.
4. ഗാസ, ലെബനൻ - ഇസ്രായേൽ
ഗാസയിലും ലെബനനിലും ഇസ്രായേൽ നടത്തുന്ന ക്രൂരതകൾ തുടരുകയാണ്.അമേരിക്കയിൽ ട്രംപ് അധികാരത്തിലെത്തുന്നത് ബെഞ്ചമിൻ നെതന്യാഹുവിനെ കൂടുതൽ കരുത്തനാക്കുന്നു. പശ്ചിമേഷ്യയിൽ പിഞ്ചുകുഞ്ഞുങ്ങളെ പോലും വെറുതെവിടാത്ത വംശീയത്യയാണ് ഇസ്രായേൽ നിർബാധം തുടരുന്നത്. 2024-ൽ പശ്ചിമേഷ്യ കൂടുതൽ സംഘർഷഭരിതമാവുകയാണ് ചെയ്തത്.
5. വിടപറഞ്ഞവ‍ർ
മലയാളത്തിൻെറ പ്രിയപ്പെട്ട എഴുത്തുകാരൻഎം.ടി. വാസുദേവൻ നായർ2024 ഡിസംബർ 25നാണ് അന്തരിക്കുന്നത്. സിപിഐഎം ദേശീയ ജനറൽ സെക്രട്ടറിസീതാറാം യെച്ചൂരി,കോൺഗ്രസ് നേതാവും മുൻ പ്രധാനമന്ത്രിയുമായിരുന്നമൻ മോഹൻ സിങ്, ഗസൽ ഗായകൻപങ്കജ് ഉധാസ്, തബലയിൽ വിസ്മയം തീർത്തസാക്കിർ ഹുസൈൻ, ടാറ്റ സൺസ് മുൻ ചെയർമാൻ രത്തൻ ടാറ്റ, മനുഷ്യാവകാശ പ്രവർത്തകൻജി. സായിബാബ, സാമൂഹ്യ പ്രവർത്തകനും കനവ് എന്ന ആദിവാസി ബദൽ വിദ്യാഭ്യാസ മോഡൽ മുന്നോട്ട് വെക്കകയും ചെയ്തകെ.ജെ. ബേബി, ചലച്ചിത്ര പ്രവർത്തകൻശ്യാം ബെനഗൽ, മുതിർന്ന കമ്മ്യൂണിസ്റ്റ് നേതാവ്എം.എം ലോറൻസ്, മുൻ പശ്ചിമ ബംഗാൾ മുഖ്യമന്ത്രിബുദ്ധദേവ് ഭട്ടാചാര്യ, പുഷ്പൻ, മലയാള ചലച്ചിത്രനടിമാരായകവിയൂർ പൊന്നമ്മ, മീന ഗണേഷ്, കനകലത നടൻമാരായ ടി.പി മാധവൻ, മേഘനാഥൻ, മോഹൻരാജ്, സംവിധായകൻ ഹരികുമാർ എന്നിങ്ങനെ 2024-ൻെറ നഷ്ടങ്ങൾ എണ്ണിയാലൊടുങ്ങാത്തതാണ്.
6.കായികലോകം
ലോക ചെസ് ചാമ്പ്യൻഷിപ്പിൽ ചൈനയുടെ ഡിങ് ലിറനെ തോൽപ്പിച്ച് ചാമ്പ്യനായ ഡി. ഗുകേഷാണ് 2024-ൽ ഇന്ത്യൻ കായികലോകത്തിൻെറ ഹീറോ. ലോക ചരിത്രത്തിലെ ഏറ്റവും പ്രായം കുറഞ്ഞ ചെസ് ചാമ്പ്യൻ കൂടിയായി ഗുകേഷ് മാറി. ക്രിക്കറ്റിൽ 2011-ന് ശേഷം ഇന്ത്യ ഒരു ഐസിസി കിരീടം സ്വന്തമാക്കിയിരിക്കുന്നു. രോഹിത് ശർമയുടെ നേതൃത്വത്തിലുള്ള ടീം ദക്ഷിണാഫ്രിക്കയെ തോൽപ്പിച്ച് ലോകകിരീടം നേടി. യൂറോകപ്പ് ഫുട്ബോളിൽ ഇംഗ്ലണ്ടിനെ തോൽപ്പിച്ച് സ്പെയിനും കോപ്പ അമേരിക്കയിൽ കൊളംബിയയെ തോൽപ്പിച്ച് അർജൻറീനയും ജേതാക്കളായി. 2024-ലെ പാരീസ് ഒളിമ്പിക്സിൽ ഒരു വെള്ളിയും അഞ്ച് വെങ്കലവുമടക്കം ഇന്ത്യ 6 മെഡലുകൾ നേടി. ഹോക്കിയിൽ വെങ്കലം നേടിയ ഇന്ത്യയുടെ ഗോൾകീപ്പറായ മലയാളി താരം പി.ആർ ശ്രീജേഷ് അഭിമാനതാരമായി മാറി. ടെന്നീസ് ഇതിഹാസം റാഫേൽ നദാൽ വിരമിക്കൽ പ്രഖ്യാപിച്ചു. തകർപ്പൻ സെഞ്ചുറിയുമായി സഞ്ജു സാംസൺ ഇന്ത്യൻ ടി20 ടീമിൽ തൻെറ സ്ഥാനം ഉറപ്പാക്കുന്നു.
7. നൊബേൽ സമ്മാനം
ദക്ഷിണ കൊറിയൻ എഴുത്തുകാരിഹാൻ കാങ്ങിനാണ്2024-ലെ സാഹിത്യത്തിനുള്ള നൊബേൽ പുരസ്കാരം ലഭിച്ചത്. ആണവായുധങ്ങളില്ലാത്ത ലോകം എന്ന ആശയത്തിലൂന്നി പ്രവർത്തിക്കുന്ന നിഹോൻ ഹിഡാങ്ക്യോ എന്ന ജാപ്പനീസ് സംഘടനയ്ക്കാണ് സമാധാനത്തിനുള്ള നൊബേൽ പുരസ്കാരം.
8. കേരളത്തിലെ ഉപതെരഞ്ഞെടുപ്പ്
ലോക്സഭാ തെരഞ്ഞെടുപ്പിന് ശേഷം ചേലക്കര, പാലക്കാട് നിയമസഭാ മണ്ഡലങ്ങളിലേക്കും വയനാട് ലോക്സഭാ മണ്ഡലത്തിലുമാണ് കേരളത്തിൽ ഉപതെരഞ്ഞെടുപ്പ് നടന്നത്. കോൺഗ്രസ് നേതാവായിരുന്ന ഡോ. പി.സരിൻ ഇടതുമുന്നണി സ്ഥാനാർഥിയായതും ബി.ജെ.പി നേതാവ് സന്ദീപ് വാര്യർ കോൺഗ്രസിലെത്തിയതുമടക്കം വലിയ സംഭവവികാസങ്ങൾക്കാണ് ഉപതെരഞ്ഞെടുപ്പ് സാക്ഷ്യം വഹിച്ചത്.
9. കേരളം, രാഷ്ട്രീയം
കണ്ണൂർ ജില്ലാ പഞ്ചായത്ത് പ്രസിഡൻറും സിപിഎം നേതാവുമായ പി.പി ദിവ്യയുടെ വ്യക്തിഹത്യാപരമായ അധിക്ഷേപത്തെ തുടർന്ന് കണ്ണൂർ എ.ഡി.എം നവീൻ ബാബു ആത്മഹത്യയും ചെയ്തത് വലിയ കേരള രാഷ്ട്രീയത്തിൽ വലിയ ചർച്ചായ വർഷമാണ് 2024. മുനമ്പത്തെ വഖഫ് ഭൂമി വിവാദവും തെരഞ്ഞെടുപ്പ് തോൽവികൾക്ക് പിന്നാലെ മുസ്ലീം സംഘടനകളുമായി ബന്ധപ്പെട്ട് സിപിഎം നേതാക്കൾ നിരന്തരം നടത്തിയ പ്രസ്താവനകളുമെല്ലാം രാഷ്ട്രീയകേരളം ചർച്ച ചെയ്തിരുന്നു.
10. ദേശീയ രാഷ്ട്രീയം
ലോക്സഭയിൽ ഒറ്റയ്ക്ക് ഭൂരിപക്ഷം നേടാനാവാതെ പോയതിനാൽ ബി.ജെ.പിക്ക് തങ്ങളുടെ ഏകാധിപത്യ രാഷ്ട്രീയ തീരുമാനങ്ങളിൽ നിന്ന് പിൻമാറേണ്ടി വന്നിരിക്കുന്നു.തമിഴ് നടൻ വിജയ്പുതിയ രാഷ്ട്രീയ പാർട്ടിയുമായി വരുന്നത് ദക്ഷിണേന്ത്യൻ രാഷ്ട്രീയത്തിൽ പുതിയ ചുവടുവെപ്പായി മാറി. ദില്ലിയിൽ വീണ്ടുംകർഷകർ സമരംനടത്തുന്നു. കൂടുതൽ ശക്തമായ പ്രതിപക്ഷം തന്നെയാണ് ദേശീയ രാഷ്ട്രീയത്തിൽ 2024-ലുണ്ടായ വലിയ മാറ്റം.
11. സംസ്ഥാന തെരഞ്ഞെടുപ്പുകൾ
ലോക്സഭാ തെരഞ്ഞെടുപ്പിൽ വലിയ മുന്നേറ്റമുണ്ടാക്കിയ ഇന്ത്യാ മുന്നണിക്ക് സംസ്ഥാന തെരഞ്ഞെടുപ്പുകളിൽ അത് ആവർത്തിക്കാനായില്ല. മഹാരാഷ്ട്രയിൽ ബി.ജെ.പി - ശിവസേനാ സഖ്യം വീണ്ടും അധികാരം പിടിച്ചതും ഹരിയാനയിൽ ഭരണം നേടാൻ സാധിക്കാതെ പോയതും കോൺഗ്രസിനെ സംബന്ധിച്ചിടത്തോളം വലിയ തിരിച്ചടികളാണ്.
12. വിദ്യാഭ്യാസമേഖല
നീറ്റ് പരീക്ഷയുടെ ചോദ്യപേപ്പർ ചോർന്നതും സംസ്ഥാനത്ത് പത്താം ക്ലാസിലെ പാദ, അർധവാർഷിക പരീക്ഷകളുടെ ചോദ്യപേപ്പറുകൾ പുറത്തായതുമെല്ലാം വിദ്യാഭ്യാസ മേഖലയിൽ ചർച്ചകളായി. പട്ടികജാതി - വർഗ വിദ്യാർഥികൾക്ക് ഇ-ഗ്രാൻറ്സ് മുടങ്ങുന്നതിന് ഇപ്പോഴും പരിഹാരമായിട്ടില്ല. നാലുവർഷ ബിരുദം നടപ്പാക്കുന്നതിലെ അപാകതകളും പരിഹരിക്കപ്പെടേണ്ടതുണ്ട്.
13. സിനിമ
ഹേമാ കമ്മിറ്റി റിപ്പോർട്ട്പുറത്തുവന്നതുമായി ബന്ധപ്പെട്ട വിവാദങ്ങളാണ് മലയാള സിനിമാരംഗത്ത് 2024-ൽ പ്രധാന ചർച്ചയായത്. റിപ്പോർട്ട് പുറത്തുവന്നതിന് പിന്നാലെ നിരവധി ആരോപണങ്ങളാണ് മലയാള സിനിമയിലെ ചില നടൻമാർക്കും സംവിധായകർക്കുമെതിരെ വന്നത്. 2024-ലെ ഓസ്കാർ പുരസ്കാരത്തിൽ ഓപ്പൺ ഹൈമർ നേട്ടമുണ്ടാക്കി. ദേശീയ ചലച്ചിത്രപുരസ്കാരത്തതിൽ മികച്ച ചിത്രമായി ആനന്ദ് ഏകർഷി സംവിധാനം ചെയ്ത ആട്ടം തെരഞ്ഞെടുക്കപ്പെട്ടു.
14. സാമ്പത്തികമേഖല
സെബി ചെയർപേഴ്സൺ മാധബി പുരി ബുച്ചിനും അദാി ഗ്രൂപ്പ് ഉടമ ഗൗതം അദാനിക്കുമെതിരെ ആരോപണങ്ങളുമായി പുറത്തുവന്ന ഹിൻഡൻബർഗ് റിപ്പോർട്ട് സാമ്പത്തികരംഗത്ത് വലിയ ചർച്ചയായി. കർഷകരെ തിരിഞ്ഞുനോക്കാത്ത മൂന്നാം മോദി സർക്കാരിൻെറ കേന്ദ്ര ബജറ്റിനെതിരെ വലിയ വിമർശനങ്ങൾ ഉയർന്നു.
15. ലോകം - സിറിയ, ബംഗ്ലാദേശ്, ശ്രീലങ്ക
സിറിയയിൽ അഞ്ച് പതിറ്റാണ്ടായി തുടർന്നിരുന്ന അസദ് കുടുംബത്തിൻെറ ഭരണത്തിന് വിരാമമായിരിക്കുന്നു. അബു മുഹമ്മദ് അൽ ജൊലാനിയുടെ നേതൃത്വത്തിലാണ് വിമതർ അധികാരം പിടിച്ചത്.ബംഗ്ലാദേശിൽആഭ്യന്തര സംഘർഷങ്ങളെ തുടർന്ന് ഷെയ്ഖ് ഹസീനയ്ക്ക് അധികാരമൊഴിഞ്ഞ രാജ്യം വിടേണ്ടി വന്നു.ശ്രീലങ്കയുടെചരിത്രത്തിൽ ആദ്യമായി ഇടതുപക്ഷ കക്ഷി ഭരണത്തിലെത്തുന്നു.
16.മനുഷ്യാവകാശ പ്രശ്നങ്ങൾ
അടിസ്ഥാന ആവശ്യങ്ങൾ നേടിയെടുക്കാനുള്ള മനുഷ്യാവകാശ സമരങ്ങൾ ലോകത്തെമ്പാടും തുടരുന്നു.മണ്ണിന് വേണ്ടി, കുടിവെള്ളത്തിന് വേണ്ടി, അവകാശ നിഷേധങ്ങൾക്കെതിരെ, നീതിനിഷേധങ്ങൾക്കെതിരെ മനുഷ്യർ സമരത്തിലാണ്.
17. പരിസ്ഥിതി
മുണ്ടക്കൈ ചൂരൽമല ഉരുൾപൊട്ടലിനും ഷിരൂരിലെ മണ്ണിടിച്ചിലിന് ശേഷവും പരിസ്ഥിതി ദുർബല പ്രദേശങ്ങളിലെ മനുഷ്യരുടെ ഇടപെടലുമായി ബന്ധപ്പെട്ട് വലിയ ചർച്ചകൾ നടന്നു. കേരളത്തിലെ ചീമേനിയിൽ ആണവനിലയത്തിനുള്ള സാധ്യത ആരഞ്ഞുകൊണ്ടുള്ള ചർച്ചകൾക്കെെതിരെ പരിസ്ഥിതി പ്രവർത്തകരുടെ ഭാഗത്ത് നിന്നും പ്രതിഷേധമുയരുന്നുണ്ട്.
18.ആരോഗ്യം
പകർച്ചവ്യാധികളും പലതരത്തിലുള്ള പനികളും മനുഷ്യരെ ലോകമെമ്പാടും വേട്ടയാടുന്നു. കേരളത്തിൽ പല കേന്ദ്രങ്ങളിലായി മഞ്ഞപ്പിത്തം പടർന്നു പിടിച്ചു. 2024-ൻെറ പകർച്ചവ്യാധിയെന്ന വിശേഷണം മുണ്ടിനീരിന് ലഭിച്ചിരിക്കുന്നു.
19. ന്യൂനപക്ഷം
രാജ്യത്ത് ന്യൂനപക്ഷങ്ങൾക്കെതിരായ വേട്ടയാടൽ നിർബാധം തുടരുന്നു. മുസ്ലീം ആരാധനാലയങ്ങൾ പലതും ഹിന്ദുക്ഷേത്രങ്ങൾ തകർത്ത് നിർമ്മിച്ചതാണെന്ന ആരോപണം സംഘപരിവാർ വീണ്ടും ഉയർത്തുന്നു. ഉത്തർപ്രദേശിലെ സംഭൽ മസ്ജിദ് വിഷയത്തിലുണ്ടായ സുപ്രീം കോടതി ഇടപെടൽ ഇതിൻെറ തുടർച്ചയാണ്.
20. ശാസ്ത്ര സാങ്കേതികരംഗം
ഡിജിറ്റലായ ലോകത്തിൻെറ വേഗത വർധിക്കുകയാണ്.ശാസ്ത്ര സാങ്കേതികരംഗത്ത്പുതിയ കണ്ടുപിടിത്തങ്ങളുണ്ടാവുന്നു. സാങ്കേതികവിദ്യ മനുഷ്യജീവിതത്തിൽ വരുത്തുന്ന മാറ്റങ്ങളെക്കുറിച്ച് വലിയ ചർച്ചകളാണ് 2024-ൽ നടന്നത്. അതിന് അടുത്ത വർഷവും തുടർച്ചകളുണ്ടാവുമെന്ന് ഉറപ്പാണ്.
21. സോഷ്യൽ മീഡിയ
സോഷ്യൽ മീഡിയമനുഷ്യ സമൂഹത്തെയാകെ തന്നെ വലിയൊരു വഴിത്തിരിവിലൂടെയാണ് കൊണ്ടുപോവുന്നത്. സോഷ്യൽ മീഡിയ നിയന്ത്രിക്കുന്ന ഒരു ലോകത്ത്, സോഷ്യൽ മീഡിയയുടെ നിയന്ത്രണങ്ങളെക്കുറിച്ചാണ് ചർച്ച നടക്കുന്നത്.
22. സാഹിത്യം
പുതിയ പുസ്തകങ്ങളും എഴുത്തുകാരും ചർച്ചയാവുന്നു. ഡിജിറ്റൽ വായനയുടെ കാലത്ത് പോപ്പുലർ എഴുത്തും മാർക്കറ്റിന് വേണ്ടിയുള്ള എഴുത്തുമെല്ലാം വായനക്കാരെ കൂടുതൽ സ്വാധീനിക്കുന്നു. എഴുത്ത് മാറുന്നു, വായനയും.
23. കാലാവസ്ഥ
കാലാവസ്ഥാ വ്യതിയാനവുമായി ബന്ധപ്പെട്ടുള്ള യുഎന്നിൻെറ ആഗോള സമ്മേളനംCOP29ഈ വർഷവും നടന്നു. പ്രതീക്ഷാനിർഭരമായ ഒന്നും സമ്മേളനം ബാക്കിവെക്കുന്നില്ല.
24. കല
സ്കൂൾ കലോത്സവങ്ങൾ, കലയെ പ്രോത്സാഹിക്കുന്നതിലപ്പുറത്ത് കടുത്ത മത്സരങ്ങളുടെ വേദിയാവുന്നു. ചലച്ചിത്ര മേഖലയിൽ ഒരു കൂട്ടം പുതിയ സംവിധായകർഐഎഫ്എഫ്കെയിലൂടെവലിയ പ്രതീക്ഷ നൽകുന്നു.",left
"ഭരണഘടനാ ദിനം ചരിത്രത്തെ ഓർത്തെടുക്കാനുള്ളതാണ് 2015നവംബർ പതിനൊന്നാം തീയതി മഹാരാഷ്ട്രയിൽ അംബേദ്കറുടെ പ്രതിമ അനാച്ഛാദനം ചെയ്തുകൊണ്ട് നടന്ന ചടങ്ങിലാണ് പ്രധാനമന്ത്രി നരേന്ദ്രമോദി എല്ലാവർഷവും നവംബർ 26 ഭരണഘടന ദിനമായി ആചരിക്കും എന്ന് പ്രഖ്യാപിക്കുന്നത്. 1949 നവംബർ 26-നാണ് നമ്മുടെ ഭരണഘടന നിർമ്മാണ സമിതി ഭരണഘടനയുടെ അന്തിമ രൂപം അംഗീകരിച്ചത്. പലരുടെയും ഓർമ്മയിൽ ഇല്ലാതിരുന്ന ആ ദിവസം, ഒരു സവിശേഷ ദിനമായി ആചരിക്കുവാനുള്ള തീരുമാനമെടുത്തത് അംബേദ്കറുടെ ആശയങ്ങളും പ്രബോധനങ്ങളും, ഭരണഘടന മുന്നോട്ടുവയ്ക്കുന്ന മൂല്യബോധവും, സമൂഹത്തിൽ പ്രചരിപ്പിക്കുവാൻ വേണ്ടിയാണെന്നാണ് അന്ന് പ്രധാനമന്ത്രി അദ്ദേഹം പ്രസംഗിച്ചത്. എന്തായാലും എല്ലാവർഷവും ഇപ്പോൾ ഭരണഘടനാ ദിവസം കൊണ്ടാടുന്നുണ്ട്. യുജിസി മുതൽ പ്രൈമറി സ്കൂൾ തലം വരെ വിദ്യാഭ്യാസ സ്ഥാപനങ്ങൾക്കും സർക്കാർ ഓഫീസുകൾക്കും ഈ ദിവസം ആചരിക്കേണ്ടതിനെ കുറിച്ചുള്ള നിർദ്ദേശങ്ങൾ നൽകിയിട്ടുണ്ട്. പ്രധാനമായും രണ്ട് നിർദ്ദേശങ്ങളാണ് ഭരണഘടനാദിനാചരണം സംബന്ധിച്ച് യൂണിയൻ ഗവണ്മെന്റ് നൽകിയിരിക്കുന്നത്. ഭരണഘടനയുടെ ആമുഖവും മൗലിക കടമകളും വായിക്കുക. ഈ നിർദ്ദേശം തന്നെ ഭരണഘടനയുടെ അടിസ്ഥാന ആശയങ്ങളോട് ഇപ്പോഴത്തെ ഭരണസംവിധാനം എത്രമാത്രം അകലെയാണ് നിലകൊള്ളുന്നത് എന്ന് വ്യക്തമാക്കുന്നതാണ്.
മൗലിക കടമകളും ഭരണഘടനയും
ഭരണഘടനയുടെ അടിസ്ഥാന പ്രമാണം അതിന്റെ ആമുഖം ആയിരിക്കുമ്പോൾ തന്നെ, അത് മുന്നോട്ടുവയ്ക്കുന്ന അമൂർത്തമായ ആശയങ്ങൾക്ക് പ്രായോഗിക പ്രസക്തി നൽകുന്ന മൗലിക അവകാശങ്ങൾ ഔദ്യോഗിക ഭരണഘടന ദിനാഘോഷങ്ങളിൽ നിന്ന് വിട്ടുകളഞ്ഞിരിക്കുന്നു. അംബേദ്കർ മുതൽ ഇങ്ങോട്ട് എല്ലാ ഭരണഘടന വിചക്ഷണരും ഇന്ത്യൻ ഭരണഘടനയുടെ ഹൃദയം എന്ന് കരുതി പോരുന്നത് മൗലികാവകാശങ്ങൾ ഉൾപ്പെടുന്ന ഭരണഘടനയുടെ മൂന്നാം ഭാഗമാണ്. വൈദേശിക ആധിപത്യത്തിന് കീഴിലോ, നാട്ടുരാജാക്കന്മാർക്ക് കീഴിലോ, യാതൊരു അവകാശങ്ങളും ഇല്ലാതെ പ്രജകളായി കഴിഞ്ഞു കൂടിയിരുന്ന നമ്മളെ, ഒരു ജനാധിപത്യ റിപ്പബ്ലിക്കിലെ പൗരന്മാരായി ഉയർത്തിയത് മൗലിക അവകാശങ്ങളാണ്. രാജ്യത്തെ ഓരോ പൗരന്റെയും അടിസ്ഥാന അവകാശങ്ങൾ സംരക്ഷിച്ച്, ഭരണകൂടത്തിന്റെ അനിയന്ത്രിതമായ അധികാരങ്ങളെ പരിമിതപ്പെടുത്തുന്ന അവകാശ പ്രഖ്യാപന രേഖയായാണ് നമ്മൾ ഭരണഘടനയെ മനസ്സിലാക്കേണ്ടത്. അല്ലാതെ രാഷ്ട്രീയ സംവിധാനത്തിന്റെ സ്വഭാവവും അത് നിലനിർത്തുന്നതിന് ആവശ്യമായ സ്ഥാപനങ്ങളും നിർവചിക്കുകയും ഗവൺമെന്റിന് ""ഭരിക്കാനുള്ള' അവകാശം നൽകുകയും പൗരർക്കും മേൽ ചില കടമകൾ അടിച്ചേൽപ്പിക്കുകയും ചെയ്യുന്ന സംഗതി അല്ല അത്.
""ഭരണ'മല്ല, പരമാധികാരവും പൊതുജന പങ്കാളിത്തവും നിയന്ത്രിതമായ ഭരണകൂടവും ആണ് ജനാധിപത്യത്തിന്റെ കാതൽ. അവകാശങ്ങളെക്കാൾ കൂടുതൽ കടമകൾക്ക് പ്രാധാന്യം നൽകുന്നത് ജനാധിപത്യമല്ല ഏകാധിപത്യമാണ്. ഒരു സ്വതന്ത്ര പരമാധികാര ജനാധിപത്യ രാജ്യത്തെ പൗരൻ എന്ന നിലയിൽ ഗവൺമെന്റിനോട് ഒരു കടമയും നമുക്കില്ല. മറിച്ച്, തെരഞ്ഞെടുക്കപ്പെട്ട ഗവൺമെന്റ് ആണ് ജനങ്ങളോട് കടപ്പെട്ടിരിക്കുന്നത്. അവർക്ക് ഭരണഘടന നിർവചിച്ചിരിക്കുന്ന ചില കടമകൾ ചെയ്തു തീർക്കേണ്ടതുണ്ട്. അതാണ് രാഷ്ട്രത്തോടുള്ള കടമ. രാഷ്ട്രം എന്നാൽ മണ്ണും മനുഷ്യർ തീർത്ത അതിരുകളും അല്ല, അവിടുത്തെ ജനങ്ങളും അവരുടെ അഭിലാഷങ്ങളും അവകാശങ്ങളും കൂടിച്ചേരുന്നതാണ്. നമ്മുടെ ഭരണഘടനാ ശില്പികൾക്ക് അക്കാര്യത്തെക്കുറിച്ച് നല്ല ബോധ്യമുണ്ടായിരുന്നു. അതുകൊണ്ടാണ് ഭരണഘടനാ ദിനത്തിൽ അംബേദ്കർ അവതരിപ്പിച്ച് അംഗീകാരം നേടിയ ഭരണഘടനയുടെ അന്തിമ രൂപത്തിൽ മൗലിക കടമകൾ ഇടം നേടാതിരുന്നത്. ജനാധിപത്യം എന്നത് അവകാശങ്ങളിൽ അധിഷ്ഠിതമായ ഭരണസംവിധാനമാണെന്നും, കടമകളിൽ അധിഷ്ഠിതമായ സംവിധാനം ഏകാധിപത്യ വ്യവസ്ഥയാണ് എന്നും സഭയ്ക്ക് അറിയാമായിരുന്നു. 1976 അടിയന്തരാവസ്ഥയുടെ ഭീകര നാളുകളിൽ ഇന്ദിരാഗാന്ധി കൊണ്ടുവന്ന 42-ആം ഭേദഗതിയുടെ ഭാഗമായാണ് മൗലിക കടമകൾ നമ്മുടെ ഭരണഘടനയിൽ ഇടം നേടുന്നത്. സ്വരൺ സിംഗ് കമ്മിറ്റിയുടെ നിർദ്ദേശപ്രകാരമായിരുന്നു അത്. തികച്ചും ഏകാധിപത്യപരമായ നിരവധി കാര്യങ്ങൾ ഉൾപ്പെട്ടിരുന്ന, കമ്മിറ്റിയുടെ നിർദ്ദേശങ്ങൾ മുഴുവൻ ഭരണഘടനാഭേദഗതിയിൽ ഉൾപ്പെടുത്താൻ ഇന്ദിരാഗാന്ധി പോലും തയ്യാറായില്ല.
പാർലമെൻറ് പാസാക്കിയ നിയമങ്ങൾ അനുസരിച്ചുള്ള ശിക്ഷാവിധികൾക്കെതിരെ മൗലിക അവകാശ ലംഘന ആരോപണം ഉന്നയിക്കാൻ കഴിയില്ല, എന്ന് തുടങ്ങി മൗലിക കടമകൾ നിർവഹിക്കാത്ത പൗരർക്കെതിരെ നിയമ നടപടികൾ സ്വീകരിക്കാനുള്ള അധികാരം ഗവൺമെൻറ് നൽകുക, എന്ന് വരെയുള്ള വിവിധ നിർദ്ദേശങ്ങൾ കമ്മറ്റി നൽകിയിരുന്നു. എന്നാൽ ഒടുവിൽ കടമകൾ ഭരണഘടനയുടെ മൂന്നാം ഭാഗത്തിൽ ഉൾപ്പെടുത്താതെ, കോടതി മുഖാന്തരം നിയമപരമായി നടപ്പിലാക്കാൻ കഴിയാത്ത വിധം ചേർക്കുകയായിരുന്നു. നിലവിൽ അവയ്ക്ക് നിർദ്ദേശാത്മകമായ പ്രസക്തി മാത്രമേയുള്ളൂ. വസ്തുത ഇതായിരിക്കുമ്പോൾ തന്നെയും, മൗലിക അവകാശങ്ങളെ മൗലിക കടമകളുമായി ബന്ധപ്പെടുത്തി കാണുകയും വ്യാഖ്യാനിക്കുകയും ചെയ്യുന്ന പ്രവണത ഭരണ നേതൃത്വം, വിശിഷ്യാ കഴിഞ്ഞ ഒരു ദശകത്തിനിടെ, വ്യാപകമായി സ്വീകരിച്ചിട്ടുണ്ട്. ദൗർഭാഗ്യവശാൽ ചിലപ്പോഴെങ്കിലും നമ്മുടെ കോടതികളും ഇത്തരത്തിലുള്ള നിരീക്ഷണങ്ങൾ നടത്തുന്നതായി കാണാം. ഭരണഘടനാ കോടതികൾ, ""ഭരണകൂട കോടതികളാ'യി മാറുമ്പോൾ ഉണ്ടാകുന്ന പ്രശ്നങ്ങളാണ് അതെല്ലാം. ഭരണഘടന ശില്പിയേയും ഭരണഘടനയേയും ആഘോഷിക്കണമെന്ന് പറയുമ്പോൾ, ഏതു വീക്ഷണകോണിലൂടെയാണ് നമ്മൾ ഭരണഘടനയെ മനസ്സിലാക്കുന്നത് എന്ന കാര്യം പ്രധാനമാണ്.
യാഥാസ്ഥിതിക വീക്ഷണം
വൈദേശിക ഭരണത്തിൽ നിന്നും ഇന്ത്യക്കാരുടെ ഭരണത്തിലേക്കുള്ള കേവലമായ അധികാര കൈമാറ്റമായി സ്വാതന്ത്ര്യലബ്ദിയെയും, അതിനുള്ള രൂപരേഖയായി ഭരണഘടനയെയും മനസ്സിലാക്കുന്ന രീതിയാണിത്. 1935-ലെ ഗവൺമെൻറ് ഓഫ് ഇന്ത്യ ആക്റ്റിന്റെ പിന്തുടർച്ചയായിട്ടാണ് ഇവർ ഭരണഘടനയെ കാണുന്നത്. അമേരിക്കൻ ഭരണഘടന രൂപീകരണ സമയത്ത് ഉണ്ടായതുപോലെ ഉള്ള അധിനിവേശവിരുദ്ധ വിപ്ലവത്തിൻറെ പരിസമാപ്തി അല്ല ഇന്ത്യൻ ഭരണഘടന. നമ്മുടെ ഭരണഘടന നിർമ്മാണ സമിതിയും ഭരണഘടനയും ഒരു ബ്രിട്ടീഷ് നിയമത്തിന്റെ അടിസ്ഥാനത്തിൽ ഉണ്ടായിട്ടുള്ളതാണ്. 1946-ലെ ക്യാബിനറ്റ് മിഷൻ പദ്ധതിയുടെ അടിസ്ഥാനത്തിലാണ് ഭരണഘടനാ നിർമാണ സഭ രൂപീകരിക്കുന്നത്. അതിലെ അംഗങ്ങളെ ജനത നേരിട്ട് തെരഞ്ഞെടുത്തതായിരുന്നില്ല. കോൺസ്റ്റിറ്റ്യൂഷൻ അസംബ്ലി തന്നെ രാജ്യത്തെ മൊത്തം മുതിർന്നവരുടെ ജനസംഖ്യയുടെ 28.5% ത്തിൻറെ മാത്രം പ്രതിനിധികളായിരുന്നു. നിലവിൽ ഉണ്ടായിരുന്ന ഭരണസംവിധാനത്തിൽ നിന്നും ജനാധിപത്യത്തിലേക്കുള്ള അനുക്രമമായ മാറ്റത്തെയാണ് ഭരണഘടന അടയാളപ്പെടുത്തുന്നത്. ഇന്ത്യൻ ഭരണഘടനയുടെ 75 ശതമാനവും 1935-ലെ ഗവൺമെൻറ് ഓഫ് ഇന്ത്യ നിയമത്തിന്റെ തുടർച്ചയാണ്. കൊളോണിയൽ കാലത്തെ ജനാധിപത്യവിരുദ്ധമായ എല്ലാ നിയമങ്ങളും നീക്കം ചെയ്യപ്പെട്ടില്ല. കരുതൽ തടങ്കൽ, നിയമനിർമ്മാണ സഭകളെ മറികടന്നു കൊണ്ടുള്ള ഓർഡിനൻസ് സംവിധാനം, അടിയന്തരാവസ്ഥ പ്രഖ്യാപിക്കുന്നതിനുള്ള വ്യവസ്ഥകൾ, ഗവർണർമാർ.. അങ്ങനെ പലതും പുതിയ ഭരണഘടനയുടെയും ഭാഗമാണ്. സ്വാതന്ത്ര്യ പ്രസ്ഥാനത്തിന് നേതൃത്വം നൽകിയ ഇന്ത്യൻ നാഷണൽ കോൺഗ്രസ് ഒരു വിപ്ലവ പാർട്ടി ആയിരുന്നില്ല. ബ്രിട്ടീഷ് ഭരണത്തിന് കീഴിൽ നിന്നുകൊണ്ടുള്ള സാവധാനമായ മാറ്റങ്ങൾക്കായിരുന്നു അത് പ്രാധാന്യം നൽകിയത്. അതിനപ്പുറം സമൂഹത്തിൽ നിലനിന്നിരുന്ന തൊഴിലാളി/കർഷക പ്രക്ഷോഭങ്ങളെ ഒന്നും ദേശീയ പ്രസ്ഥാനത്തിൻറെ ഭാഗമായി കോൺഗ്രസ് ചേർത്തിരുന്നില്ല. അതുകൊണ്ടുതന്നെ ഇന്ത്യൻ ദേശീയ പ്രസ്ഥാനം മുന്നോട്ടുവയ്ക്കുന്ന കാഴ്ചപ്പാടും സമൂലമാറ്റത്തിന്റെയല്ല, വിപ്ലവത്തിൻറെയല്ല, മറിച്ച് പിന്തുടർച്ചയുടെയും സ്വാഭാവികമായ ജനാധിപത്യ പരിണാമത്തിന്റെയും ആണ്.
പല ഘട്ടങ്ങളിലും ഇന്ത്യൻ സുപ്രീംകോടതിയും ഈ കാഴ്ചപ്പാടിനെ അംഗീകരിച്ചിട്ടുണ്ട്. ചില നാട്ടുരാജ്യങ്ങളിൽ, ആദിവാസികൾക്ക് പരമ്പരാഗതമായി ലഭ്യമായിരുന്ന വനാവകാശത്തെ നിഷേധിച്ചുകൊണ്ട്, 1964-ൽ ഏഴംഗ സുപ്രീംകോടതി ബഞ്ച് പുറപ്പെടുവിച്ച ഉത്തരവ് ഇത്തരത്തിൽ കൊളോണിയൽ ഭൂതകാലത്തിന്റെ അവശേഷിപ്പുകളെ അംഗീകരിക്കുന്നതായിരുന്നു. ഭരണഘടന നിർമാണ സഭയുടെ ഉപദേശകനായിരുന്ന ബി എൻ റാവുവിനെ പോലെയുള്ള നിയമ വൈജ്ഞാനികരിൽ പലരും ഈ പ്രത്യയശാസ്ത്ര ബോധം പിൻപറ്റുന്നവരായിരുന്നു. 'Indian Constitution in the making' എന്ന പ്രസിദ്ധമായ പുസ്തകത്തിൽ അദ്ദേഹം ഇന്ത്യൻ സ്വാതന്ത്ര്യത്തെ ഒരു അധികാര കൈമാറ്റമായാണ് ചിത്രീകരിക്കുന്നത്. എന്നാൽ ഇന്ത്യൻ ഭരണഘടന നിർമ്മിതിയുടെ ചരിത്രം സൂക്ഷ്മമായി പരിശോധിച്ചാൽ ഈ കാഴ്ചപ്പാട് തെറ്റാണെന്നും, സമൂഹത്തിൻറെ സർവോന്മുകമാറ്റം ലക്ഷ്യം വയ്ക്കുന്ന ദാർശനിക കാഴ്ചപ്പാടാണ് ഭരണഘടന മുന്നോട്ടുവയ്ക്കുന്നതെന്നും കാണാൻ കഴിയും.
വിപ്ലവത്തിലേക്കുള്ള നിശബ്ദവീഥി
സാമൂഹിക മുന്നേറ്റങ്ങളോടും അടിസ്ഥാനവർഗ്ഗത്തിന്റെ പ്രശ്നങ്ങളോടും മുഖം തിരിച്ചു നിൽക്കുന്ന സമീപനം കോൺഗ്രസിന് ഉണ്ടായിരുന്നെങ്കിലും, ഇന്ത്യൻ ഭരണഘടന നിർമ്മാണ സഭയുടെ ചരിത്രം അങ്ങനെയായിരുന്നില്ല എന്നു കാണാം. ഇന്ത്യൻ സ്വാതന്ത്ര്യസമരചരിത്രം പഠിക്കുമ്പോൾ, പാഠപുസ്തകങ്ങൾ നമ്മളോട് ഒരുപാടൊന്നും പറയാതെപോയ ഒരേടാണ് ഭരണഘടനാനിർമാണചരിത്രം. ലോകത്ത് മറ്റേതൊരു രാജ്യത്തിലേതിൽ നിന്നും തികച്ചും വ്യത്യസ്തവും സങ്കീർണവുമായ നടപടിക്രമങ്ങളും സാമൂഹ്യ സാഹചര്യങ്ങളും ജന്മം നൽകിയ ഒരു പ്രക്രിയ. കോൻസ്റ്റിറ്റുവന്റ് അസംബ്ലി പ്രകടമാക്കിയ ഉത്തരവാദിത്തവും മഹോന്നതമായ ലക്ഷ്യബോധവും ചരിത്രത്തിൽ സമാനതകളില്ലാത്തതായിരുന്നു.
വിഭജനം കൂടി നടന്നതോടെ അസംബ്ലിയിലെ 82 ശതമാനവും കൊണ്ഗ്രസ്സുകാർ ആയിരുന്നു. ഫലത്തിൽ രാജ്യത്തും സഭയിലും ഒരേയൊരു പാർട്ടി മാത്രമേ ഉണ്ടായിരുന്നുള്ളു. സമാനമായ സാഹചര്യങ്ങൾ ഉണ്ടായിരുന്ന മറ്റു രാജ്യങ്ങളിലെ അനുഭവം വച്ചു നോക്കിയാൽ, എല്ലാ വിയോജിപ്പുകളെയും ബുൾഡോസ് ചെയ്ത്, എല്ലാ തീരുമാനങ്ങളും ഏതാനും ചില രാഷ്ട്രീയ നേതാക്കന്മാരുടേത് മാത്രമായി മാറാമായിരുന്നു. പക്ഷേ ഇന്ത്യയിൽ അതു സംഭവിച്ചില്ല. അസാധാരണമായ ജനാധിപത്യബോധവും അസാമാന്യമായ ദീർഘവീക്ഷണവും പ്രകടിപ്പിച്ചു രാഷ്ട്രശില്പികൾ. നെഹ്റു, പട്ടേൽ രാജേന്ദ്രപ്രസാദ്, ആസാദ്... എല്ലാവരും കറകളഞ്ഞ ജനാധിപത്യവാദികളായിരുന്നു. എല്ലാ വിഭാഗങ്ങളുടെയും, എല്ലാ വീക്ഷണ കോണുകളുടെയും പ്രാധിനിത്യം ഭരണഘടനാ നിർമ്മാണ സഭയിൽ അവർ ഉറപ്പുവരുത്തി. സാധാരണഗതിയിൽ അതാത് പ്രാദേശിക കോൺഗ്രസ് കമ്മിറ്റികൾ നിർദ്ദേശിക്കുന്ന സ്ഥാനാർത്ഥികൾക്ക് പുറമെ, ഓരോ പ്രവിശ്യയിൽ നിന്നും സഭയിൽ എത്തേണ്ട ആളുകളുടെ ഒരു പട്ടിക കോൺഗ്രസിനെ നേതൃത്വം നൽകിയിരുന്നു. കോൺഗ്രസുകാരല്ലാത്ത, എന്നാൽ നിശ്ചയമായും ഈ സഭയിൽ എത്തുകയും, അഭിപ്രായം രേഖപ്പെടുത്തുകയും, ഭരണഘടന നിർമ്മാണ പ്രക്രിയയിൽ പങ്കാളികളാവുകയും, ചെയ്യേണ്ട ആളുകളുടെ പട്ടിക.
സഭയിൽ നടന്ന സംവാദങ്ങൾ നമ്മളെ അത്ഭുതപ്പെടുത്തുന്ന തരത്തിൽ ആഴവും വ്യാപ്തിയും ഉള്ളതായിരുന്നു. അംബേദ്കർ പറഞ്ഞതുപോലെ എതിരാളികളുടെ മുൻവിധികളോട് പോലും പൊരുത്തപ്പെടുകയും അഭിപ്രായ ഐക്യം ഉണ്ടാക്കുകയും ചെയ്യേണ്ടതിന്റെ അനിവാര്യത എല്ലാവർക്കും അറിയാമായിരുന്നു. അസംബ്ലിയിൽ ഉണ്ടായിരുന്ന മൃഗീയ ഭൂരിപക്ഷം ഉപയോഗിച്ച് വോട്ടെടുപ്പിലൂടെ ഭരണഘടനയുടെ ഓരോ വകുപ്പുകളും ഭാഗങ്ങളും പാസാക്കിയെടുക്കാൻ അല്ല അവർ ശ്രമിച്ചത് അത്യഅപൂർവ്വം ചില ഘട്ടങ്ങളിൽ ഒഴികെ, എല്ലാ തീരുമാനങ്ങളും അഭിപ്രായ സമന്വയത്തിലൂടെ ഐകകണ്ഠേന സ്വീകരിക്കുകയായിരുന്നു.
രാജ്യത്തെ എല്ലാ സാമൂഹിക മുന്നേറ്റ ധാരകളുടെയും അഭിപ്രായങ്ങൾ ഭരണഘടന നിർമ്മാണ സഭയിൽ ഇടം നേടി. അങ്ങനെ, ഭരണഘടനാ നിർമ്മാണ ചരിത്രം ബ്രിട്ടീഷുകാരിൽ നിന്ന് ഇന്ത്യക്കാരിലേക്കുള്ള കേവല അധികാര കൈമാറ്റത്തിൻറേതു മാത്രമല്ല, ആയിരക്കണക്കിന് വർഷങ്ങളായി രാജ്യത്ത് തുടർന്നു പോകുന്ന സാമൂഹിക പ്രസ്ഥാനങ്ങളുടെ പിന്തുടർച്ച കൂടിയായി മാറി. ഭരണഘടനയുടെ നല്ലൊരു ഭാഗവും ഗവൺമെൻറ് ഓഫ് ഇന്ത്യ ആക്റ്റിൽ നിന്നും കടംകൊണ്ടതാണെന്ന് പറയുമ്പോഴും, അത് ഭരണ നിർവഹണ സംവിധാനത്തിലെ വിശദാംശങ്ങൾ മാത്രമാണ് എന്ന് അംബേദ്കർ വിശദീകരിക്കുന്നുണ്ട്.
ഒരു ബ്രിട്ടീഷ് ആക്ടിന് കീഴിൽ രൂപം കൊണ്ടതാണെങ്കിലും, നമ്മുടെ ഭരണഘടനാ നിർമ്മാണ സഭ ആദ്യം കൈക്കൊണ്ട തീരുമാനങ്ങളിൽ ഒന്ന് വൈദേശിക ശക്തികളോടുള്ള വിധേയത്വത്തിൽ നിന്നുള്ള വിമോചനമായിരുന്നു. ഭരണഘടനയിൽ ബ്രിട്ടീഷ് രാജകുടുംബത്തോടോ ബ്രിട്ടീഷ് നിയമത്തോടോ ബന്ധപ്പെട്ട യാതൊരു പരികല്പനകളും ഉണ്ടാകേണ്ടതില്ല എന്നായിരുന്നു തീരുമാനം. പരമാധികാരവും ജനപങ്കാളിത്തവും ആയിരുന്നു ഭരണഘടന നിർമ്മാണ പ്രക്രിയയുടെ അടിസ്ഥാനം. രണ്ടുവർഷവും 11 മാസവും 18 ദിവസങ്ങളും നീണ്ടുനിന്ന സുദീർഘമായ കുടിയാലോചനകളിലൂടെയാണ് ഭരണഘടനയ്ക്ക് അന്തിമ രൂപം കൈവരുന്നത്. അവിടെയെല്ലാം കഴിഞ്ഞ കാലഘട്ടങ്ങളിലെ അനീതികളുടെ പാരമ്പര്യം ചർച്ചയാവുകയും അതിൽനിന്നുള്ള ഒരു വിമോചന രേഖയായി ഭരണഘടനയെ മാറ്റണമെന്ന കാര്യത്തിൽ ഏക അഭിപ്രായം ഉയർന്നു വരികയും ചെയ്തു.
പണ്ഡിറ്റ് ജവഹർലാൽ നെഹ്റു അവതരിപ്പിച്ച ഉദ്ദേശ്യ പ്രമേയം മുതൽ അത് വളരെ വ്യക്തമായിരുന്നു. ഉദ്ദേശ്യപ്രമേയ അവതരണ വേളയിൽ സഭാധ്യക്ഷനായിരുന്ന ഡോക്ടർ രാജേന്ദ്രപ്രസാദ്, നമ്മുടെ സ്വാതന്ത്ര്യം കേവലം വൈദേശിക ആധിപത്യത്തിൽ നിന്നുള്ള വിമോചനം അല്ല എന്നും സമൂഹത്തിലെ അറുത്തുമാറ്റേണ്ടതായ ചില മാമൂലകളെ നമ്മൾ നീക്കം ചെയ്യേണ്ടതുണ്ട് എന്നുംവ്യക്തമാക്കുന്നുണ്ട്. അങ്ങനെയാണ് രാജ്യത്തെ ജനങ്ങളെ പ്രജകളിൽ നിന്നും പൗരന്മാരായി ഉയർത്തുന്നതിനുള്ള ഒരു സമഗ്ര പദ്ധതിയായി ഭരണഘടന മാറുന്നത്. അതിന് മറ്റ് ആധുനിക ജനാധിപത്യ രാജ്യങ്ങളിൽനിന്ന് വ്യത്യസ്തമായ ഒരു സമീപനം സ്വീകരിക്കേണ്ടത് ഉണ്ട് എന്ന് ഭരണഘടന ശില്പികൾക്ക് അറിയാമായിരുന്നു. ഇന്ത്യയിലെ സാമൂഹിക യാഥാർത്ഥ്യം അവർ കൃത്യമായി മനസ്സിലാക്കിയിരുന്നു.
മറ്റിടങ്ങളിൽ ഭരണകൂടത്തിന്റെ അമിതാധികാരപ്രയോഗത്തിൽ നിന്നാണ് ജനങ്ങളുടെ അവകാശം സംരക്ഷിക്കേണ്ടിയിരുന്നത്. അമേരിക്കൻ ഭരണഘടനാ പദ്ധതിയിൽ ഒക്കെ പൗരന്റെ അവകാശങ്ങളിലേക്ക് ഭരണകൂടം കൈകടത്താതെ ഇരിക്കുന്നതിനുള്ള സംരക്ഷണമാണ് ഭരണഘടന വാഗ്ദാനം ചെയ്യുന്നത്. സ്റ്റേറ്റിനെതിരെയുള്ള അവകാശങ്ങളായിട്ടാണ് മൗലീക അവകാശങ്ങളെ വിഭാവനം ചെയ്തിട്ടുള്ളത്. എന്നാൽ ഇന്ത്യയിലെ സാഹചര്യം വ്യത്യസ്തമാണ്. ഭരണകൂടത്തിനെതിരായ അവകാശങ്ങൾ എന്നതിലുപരിയായി, തിരശ്ചീനമായ അവകാശ സംരക്ഷണ പദ്ധതി കൂടി ഭരണഘടന മുന്നിൽ കാണുന്നു. ഭരണകൂടവും പൗരനും തമ്മിലുള്ള സംഘർഷം മാത്രമല്ല; പൗരനും സമൂഹവും, പൗരനും സ്വകാര്യ വ്യക്തികളും, പൗരനും വ്യവസ്ഥിതിയും, തമ്മിലുള്ള സംഘർഷം കൂടി ഇന്ത്യൻ സാഹചര്യത്തിൽ പരിഗണിക്കേണ്ടതുണ്ട് എന്നതായിരുന്നു കാഴ്ചപ്പാട്.
തികച്ചും ജനാധിപത്യ വിരുദ്ധമായ ഇന്ത്യൻ സാമൂഹ്യ സാംസ്കാരിക ചരിത്ര പശ്ചാത്തലം കണക്കിലെടുത്തായിരുന്നു ഇത്. സമൂഹത്തിൽ നിലനിന്നിരുന്ന ശ്രേണീകൃത അസമത്വം, 1947ൽ ലഭിച്ച രാഷ്ട്രീയ സ്വാതന്ത്ര്യത്തെ അപ്രസക്തമാക്കാൻ കെൽപ്പുള്ളതായിരുന്നു. ഭരണഘടനാ നിർമ്മാണ സഭയിൽ അംബേദ്കർ വ്യക്തമാക്കിയത് പോലെ, രാഷ്ട്രീയ സമത്വവും സാമൂഹിക അസമത്വവും തമ്മിലുള്ള ഈ വൈരുദ്ധ്യം അഭിസംബോധന ചെയ്യാതെ രാജ്യത്തിന് നിലനിൽക്കുവാൻ സാധിക്കുമായിരുന്നില്ല. അങ്ങനെയാണ് സാമൂഹികമായും വിദ്യാഭ്യാസപരമായും പിന്നോക്കം നിൽക്കുന്ന വിഭാഗങ്ങൾക്ക് പ്രത്യേക പരിഗണനയും, അസ്പർശിതക്കെതിരായ അവകാശവും, സ്ത്രീകൾക്കും കുട്ടികൾക്കും ഉള്ള പ്രത്യേക അവകാശങ്ങളും, ഭരണഘടനയുടെ തുല്യതാ സങ്കല്പത്തിന്റെ ഭാഗമായി തീർന്നത്. അവ ഓരോന്നും മൗലിക അവകാശങ്ങളുടെ പട്ടികയിൽ പ്രത്യേകം പരിഗണിക്കപ്പെട്ടു. കൂടാതെ നിർദ്ദേശക തത്വങ്ങളുടെ ഭാഗമായി തൊഴിലാളികളുടെ അവകാശങ്ങളും സാമ്പത്തിക സമത്വത്തിനുള്ള അവകാശങ്ങളും ഭരണകൂടത്തിന്റെ പ്രത്യേക പരിഗണനാർഹമായ വിഷയങ്ങൾ എന്ന രീതിയിൽ ഉൾപ്പെടുത്തി. അങ്ങനെയാണ് ഭരണഘടന രാജ്യത്തെ ആഭ്യന്തര വൈരുദ്ധ്യത്തെ പരിഹരിക്കാൻ ശ്രമിക്കുന്നത്. ഈ വൈരുദ്ധ്യം എത്രയും വേഗം പരിഹരിച്ചില്ലെങ്കിൽ, രാജ്യത്തെ ചൂഷിത വിഭാഗങ്ങളുടെ അതൃപ്തി നീറിപ്പുകഞ്ഞ്, അത് നാം വളരെ കഷ്ടപ്പെട്ട് പടുത്തുയർത്തിയ ഈ സ്വതന്ത്ര പരമാധികാര സങ്കല്പത്തെ ഇല്ലാതാക്കുക തന്നെ ചെയ്യും എന്ന് അംബേദ്കർ പറയുന്നുണ്ട്. അതുകൊണ്ടുതന്നെ, ഒരു തുള്ളി ചോര പോലും പൊഴിയാതെ സാമൂഹ്യ നീതി സാധ്യമാക്കുന്നതിനുള്ള ഒരു കർമ്മ പദ്ധതിയായി ആണ് നമ്മുടെ ഭരണഘടന നിർമ്മാണസഭ ഭരണഘടനയെ കണ്ടത്.

""The Indian Constitution: Cornerstone of a Nation' എന്ന പുസ്തകത്തിൽ ഗ്രാൻവിൽ ഓസ്റ്റിൻ ഇങ്ങനെ രേഖപ്പെടുത്തുന്നു: ""ഭരണഘടന നിലനിൽക്കുന്നത് തന്നെ ഒരു സാമൂഹ്യ വിപ്ലവ രേഖയായിട്ടാണ്. ആധുനികവൽക്കരണത്തിനുള്ള ശക്തിയാണത്. സാമൂഹ്യ വിപ്ലവവും ജനാധിപത്യവും, ഏച്ചുകെട്ടലുകൾ ഇല്ലാതെ ഇഴ ചേർന്നു കിടക്കുന്ന, ഒറ്റവലയുടെ ഭാഗമാകണമായിരുന്നു. ജനാധിപത്യം, പ്രാതിനിധ്യ ഭരണകൂടം, വ്യക്തിസ്വാതന്ത്ര്യം, നിയമത്തിനു മുന്നിലെ തുല്യത, എന്നിവ സമൂഹത്തിൽ വിപ്ലവകരമായിരുന്നു. നിർദ്ദേശക തത്വങ്ങളിൽ ഉൾക്കൊള്ളിച്ചിരുന്ന സാമ്പത്തിക സമത്വ ദർശനവും വിപ്ലവാത്മകം തന്നെ. ജമീന്ദാരി സംവിധാനവും ഭൂമി ബന്ധങ്ങളും മാറ്റിയെഴുതുന്ന അനുഛേദങ്ങളും, വിദ്യാഭ്യാസത്തിലും തൊഴിലിലും ചരിത്രപരമായി പിന്നാക്കം നിന്നിരുന്ന വിഭാഗങ്ങൾക്ക് പരിഗണന നൽകുന്ന, അനുഛേദങ്ങളും അങ്ങനെ തന്നെ.'
ഭരണഘടനയുടെ ഈ വിപ്ലവാത്മക സ്വഭാവത്തിന് ആദ്യ സാക്ഷ്യം അതിന്റെആമുഖം തന്നെയാണ്. ഭരണഘടനയുടെയും, ഭരണഘടന നിർമ്മാണ സഭയുടെ ആഗ്രഹാഭിലാഷങ്ങളുടെയും, ആകെത്തുകയാണ് ആമുഖത്തിൽ ആലേഖനം ചെയ്തിരിക്കുന്നത്.
ഭരണഘടനയുടെ ആമുഖം
""ഇന്ത്യയിലെ ജനങ്ങളായ ഞങ്ങൾ, ഇന്ത്യയെ ഒരു പരമാധികാര സോഷ്യലിസ്റ്റ് മതനിരപേക്ഷ ജനാധിപത്യ റിപ്പബ്ലിക്കായി സംഘടിപ്പിക്കുന്നതിനും, അതുപോലെ പൗരന്മാർക്കെല്ലാം സാമൂഹികവും സാമ്പത്തികവും രാഷ്ട്രീയവുമായ നീതിയും, ചിന്തയ്ക്കും ആശയ പ്രകാശനത്തിനും ഉത്തമവിശ്വാസത്തിനും മതവിശ്വാസത്തിനും ആരാധനയ്ക്കും ഉള്ള സ്വാതന്ത്ര്യവും, സ്ഥിതിസമത്വം അവസരസമത്വം എന്നിവയും, നേടി കൊടുക്കുന്നതിനും, അവർ എല്ലാവർക്കും ഇടയിൽ വ്യക്തികളുടെ അന്തസ്സും രാഷ്ട്രത്തിൻറെ ഐക്യവും അഭിവാദ്യതയും ഉറപ്പു നൽകിക്കൊണ്ട്, സാഹോദര്യം വളർത്തുന്നതിനും, ഇന്ന് 1949 നവംബർ 26ആം തീയതി, ഞങ്ങളുടെ ഭരണഘടന നിർമ്മാണ സഭയിൽ, സഗൗരവം തീരുമാനിച്ചിട്ടുള്ളത് അനുസരിച്ച്, ഇതിനാൽ ഈ ഭരണഘടന അംഗീകരിച്ചു കൊള്ളുകയും, അത് നിയമമാക്കി തീർത്ത്, ഞങ്ങൾ തന്നെ നൽകി കൊള്ളുകയും ചെയ്യുന്നു.""
ഭരണഘടനയുടെ ഈ ആമുഖത്തിന് മൂന്ന് ഭാഗങ്ങളാണുള്ളത്. ഉദ്ദേശ്യ വ്യക്തത വരുത്തുന്ന ഒരു ഭാഗം, ഭരണഘടനാപരമായ ത്രിത്വങ്ങളെ വിവരിക്കുന്ന വിവരണാത്മക ഭാഗം, ആരാണ് ഭരണഘടനയ്ക്ക് രൂപം നൽകിയത് എന്ന് വ്യക്തമാക്കുന്ന പ്രഖ്യാപക ഭാഗം. ഈ മൂന്ന് ഭാഗങ്ങൾക്കും, അതി ഗൗരവതരമായ ചർച്ചകൾക്കും സംവാദങ്ങൾക്ക് ശേഷം ഉണ്ടായ അഭിപ്രായ ഐക്യത്തിലൂടെയാണ് അന്തിമ രൂപം കൈവന്നത്.
ഇന്ത്യയ്ക്ക് ഒരു ""പരമാധികാര ജനാധിപത്യ റിപ്പബ്ലിക്കി'ന്റെ രൂപം നൽകുക എന്നതാണ് ഭരണഘടനയുടെ ഉദ്ദേശ്യം. അവിടെ
""സ്വതന്ത്ര' എന്ന് ചേർക്കണോ സ്റ്റേറ്റ് എന്നാണോ യൂണിയൻ എന്നാണോ ഫെഡറേഷൻ എന്നാണോ' വിശേഷിപ്പിക്കേണ്ടത് എന്നൊക്കെ ചർച്ചകൾ നടന്നിരുന്നു.
""ഭാരതത്തിലെ ജനങ്ങൾ ആകുന്ന നമ്മൾ' എന്ന് ആരംഭിക്കുന്ന പ്രഖ്യാപക ഭാഗമാണ് ആരാണ് ഭരണഘടന നിർമ്മിച്ചത് എന്ന് വ്യക്തമാക്കുന്നത്. ഒരു ബ്രിട്ടീഷ് നിയമത്തിനു കീഴിൽ രൂപം കൊണ്ട സ്ഥാപനമായിരുന്നുവെങ്കിലും, ഒരു വൈദേശിക പദ്ധതിയുടെ കീഴിലാണ് ഭരണഘടന നിർമ്മാണപ്രക്രിയ ആരംഭിച്ചത് എങ്കിലും, സ്വതന്ത്ര ഇന്ത്യയ്ക്ക് വേണ്ടി രൂപം നൽകുന്ന ഭരണഘടനയുടെ അധികാര സ്രോതസ്സ് ഈ വൈദേശിക ശക്തികൾ ആകരുത് എന്ന ഉറച്ച തീരുമാനമാണ് നമ്മുടെ ഭരണഘടന നിർമ്മാണ സഭ കൈക്കൊണ്ടത്. ബ്രിട്ടീഷ് ഏകാധിപതിയുടെയോ, വൈദേശിക നിയമത്തിന്റെയോ ഒന്നും പിൻബലത്തിൽ അല്ല ""ഭാരതത്തിലെ ജനങ്ങൾ ആകുന്ന നമ്മൾ' എന്ന ഒറ്റ അധികാരത്തിന്മേലാണ് ഈ ഭരണഘടന രൂപീകരിച്ച്, സ്വയം നമ്മൾക്ക് തന്നെ നാം സമർപ്പിച്ചിരിക്കുന്നത്. ഭരണഘടന വ്യാഖ്യാനത്തിലെ യാഥാസ്ഥിതിക വാദത്തെ ഈ കാരണം കൊണ്ട് തന്നെ നമ്മൾ തള്ളിക്കളയേണ്ടതാണ്. നമ്മുടെ ഭരണഘടന ശില്പികൾ ബോധപൂർവ്വം അറുത്തുകളഞ്ഞ കൊളോണിയൽ പാരമ്പര്യം വീണ്ടും പേറി നടക്കേണ്ട ബാധ്യത ""ഇന്ത്യയിലെ ജനങ്ങളാകുന്ന നമുക്കി'ല്ല.
ആമുഖത്തിന് സംബോധന ഉൾപ്പെടുന്ന ഒരു ഭാഗം കൂടി വേണമെന്ന് ആവശ്യം ഭരണഘടന നിർമാണ സഭയിൽ ഉയർന്നുവന്നിരുന്നു. മറ്റു പല രാജ്യങ്ങളുടെയും ഭരണഘടനയിൽ ഉള്ളതുപോലെ ""ദൈവ നാമത്തിൽ"" എന്നോ മറ്റോ ആരംഭിക്കുന്ന സംബോധന വേണമെന്നായിരുന്നു ആവശ്യം. ദൈവനാമത്തിൽ, പരമേശ്വരന്റെ നാമത്തിൽ, പ്രപഞ്ചനാഥന്റെ നാമത്തിൽ, രാഷ്ട്രപിതാവ് ഗാന്ധിജിയുടെ നാമത്തിൽ, എന്നൊക്കെ സംബോധനകൾ ആവാം എന്ന് നിർദ്ദേശങ്ങൾ വന്നു. എന്നാൽ അതെല്ലാം ഭരണഘടന നിർമ്മാണ സഭ തള്ളിക്കളഞ്ഞു. ഒരു മതത്തിന്റെയും ദൈവത്തിന്റെയും വ്യക്തിയുടെയും നാമത്തിൽ അല്ല, ഇന്ത്യയിലെ ജനങ്ങളാകുന്ന നമ്മുടെ എല്ലാവരുടെയും നാമത്തിലാണ് ഈ ഭരണഘടന ഉണ്ടാകേണ്ടത് എന്നും, അതിന് പ്രത്യേകിച്ചൊരു സംബോധനയുടെ ആവശ്യമില്ല എന്നും തീരുമാനമെടുത്തു.
മതാത്മകവും ചൂഷണാത്മകവും ആയ ചരിത്ര പാരമ്പര്യത്തിൽ നിന്നുള്ള കുതറി മാറൽ ആയിരുന്നു ഈ രണ്ടു തീരുമാനങ്ങൾ. ഇന്ത്യയുടെ ഭരണഘടന, പോയ കാലത്തിൻറെ ഭാരവുമായല്ല, വരാനിരിക്കുന്ന കാലഘട്ടത്തിൽ ഉണ്ടാവേണ്ട മാറ്റങ്ങൾക്കായുള്ള വഴിവിളക്കുമായാണ് രാജ്യത്തെ നയിക്കേണ്ടത് എന്നതായിരുന്നു സമന്വയാഭിപ്രായം. ഭരണഘടനയിലെ അടിസ്ഥാന മൂല്യങ്ങൾ വിവരിക്കപ്പെടുന്ന ആമുഖത്തിന്റെ വിവരണാത്മക ഭാഗവും ഈ ചിന്താഗതിയുടെ പിന്തുടർച്ചയായാണ് രൂപം കൊണ്ടത്. അമൂർത്തമായ നീതി സങ്കല്പങ്ങൾക്ക് അപ്പുറം, ആ വാക്കുകളുടെ അർത്ഥം കൃത്യമായി പ്രതിഫലിക്കുന്നതാവണം നമ്മുടെ ഭരണഘടന എന്ന അംബേദ്കറുടെ ആശയത്തോട് നീതിപുലർത്തുന്നതാണ് ആമുഖത്തിന്റെ ബാക്കി ഭാഗം.
സ്വാതന്ത്ര്യം, സമത്വം, സാഹോദര്യം
ഇന്ത്യൻ ഭരണഘടനയുടെ അന്തസത്ത 'സ്വാതന്ത്ര്യം, സമത്വം, സാഹോദര്യം' എന്ന ത്രിത്വമാണ്. കടുത്ത അനീതിയിൽ അധിഷ്ഠിതമായ ഒരു സാമൂഹിക ക്രമം നിലനിന്നിരുന്ന, ജനാധിപത്യ വിരുദ്ധമായ, ഇന്ത്യൻ മണ്ണിലേക്ക് ആധുനിക ജ്ഞാനോദയ മൂല്യങ്ങളുടെ വിത്തു വിതറാനുള്ള, ചരിത്രത്തിൽ സമാനതകളില്ലാത്ത പരിശ്രമം ആയിരുന്നു ഇന്ത്യൻ ഭരണഘടന നിർമിതി. ആധുനിക ചരിത്രത്തിലെ ഏറ്റവും വലിയ ജനാധിപത്യ പരീക്ഷണം. സാർവത്രിക വോട്ടവകാശവും വോട്ടുകൾക്ക് തുല്യ മൂല്യവും കൽപ്പിച്ചതിലൂടെ രാഷ്ട്രീയ സമത്വം നടപ്പിലാക്കിയതിനു ശേഷവും, സമൂഹത്തിൽ നിലനിൽക്കുന്ന നീതിരഹിതമായ അധികാര വ്യവസ്ഥിതിയെ അഭിസംബോധന ചെയ്യേണ്ടതുണ്ടായിരുന്നു. അതുകൂടി മുന്നിൽ കണ്ടുകൊണ്ട്, ജ്ഞാനോദയ മൂല്യങ്ങളെ യാന്ത്രികമായി അവതരിപ്പിക്കുന്നതിനുപരിയായി, ഇന്ത്യൻ സാമൂഹിക യാഥാർത്ഥ്യങ്ങളോട് പ്രതികരിക്കും വിധമാണ്, ഭരണഘടനയുടെ ആമുഖത്തിന്റെ ഭാഷ ക്രമീകരിച്ചിരിക്കുന്നത്. ""സ്വാതന്ത്ര്യം, സമത്വം, സാഹോദര്യം' എന്നിവ മാത്രമല്ല, ""നീതി, അന്തസ്സ്, വ്യക്തി, രാഷ്ട്രം' എന്നീ വാക്കുകളുടെ വിന്യാസം കൂടി നമ്മൾ പരിശോധിക്കണം
സാഹോദര്യം, അന്തസ്സ്, വ്യക്തി, രാഷ്ട്രം
ലംബവും തിരശ്ചീനവുമായ അവകാശങ്ങളെ നിർവചിക്കുന്നതിലൂടെ, എങ്ങനെയാണ് സമൂഹത്തിലെ ശ്രേണീകൃത അസമത്വത്തെയും ഭരണകൂടേതര അധികാര വ്യവസ്ഥയെയും അഭിസംബോധന ചെയ്യുവാൻ ഭരണഘടന ശ്രമിച്ചിട്ടുള്ളത് എന്ന്, ഇതിനോടകം വിവരിച്ചു കഴിഞ്ഞു. ഇനി നമുക്ക് സാഹോദര്യത്തോടൊപ്പം ചേർന്നുവരുന്ന ""അന്തസ്സ്, വ്യക്തി, രാഷ്ട്രം' എന്നീ വാക്കുകളെ കൂടി പരിശോധിക്കേണ്ടതുണ്ട്. കാരണം ഭരണഘടന ഉപദേഷ്ടാവായിരുന്ന ബി എൻ റാവു തയ്യാറാക്കിയ, മൂന്നു വരിയിൽ ഒതുങ്ങുന്ന, കരട് ആമുഖത്തിൽനിന്ന്, ഇന്ന് കാണുന്ന ആമുഖത്തിലേക്ക് ഭരണഘടന നിർമ്മാണ സഭ എത്തിച്ചേർന്നതിനു പിന്നിലെ രാഷ്ട്രീയം വ്യക്തമാക്കുന്നതാണ് ഈ വാക്കുകൾ.
സാഹോദര്യം എന്ന വാക്ക് കരട് ആമുഖത്തിൽ ഉണ്ടായിരുന്നില്ല. 1946-ലെ കോൺഗ്രസ് വർക്കിംഗ് കമ്മിറ്റിയുടെ വിദഗ്ധ സമിതിയുടെ പ്രഖ്യാപനത്തിലും അതില്ല. 1947 ജനുവരി 22-ന് ജവഹർലാൽ നെഹ്റു അവതരിപ്പിച്ച ഉദ്ദേശ്യപ്രമേയത്തിലും ഈ വാക്കില്ല. Ambedkar's Preamble a Secret History of the Constitution of India എന്ന പുസ്തകത്തിൽ, ആകാശ് സിംഗ് റാത്തോഡ്, പറയുന്നു, ഇത് അംബേദ്കർ സ്വയം കൂട്ടിച്ചേർത്ത വാക്കാണെന്ന്. നിരവധി നിശിത വിമർശനങ്ങൾ ഉയർന്ന ഭരണഘടന നിർമ്മാണ സഭയിൽ, ഈ വാക്കിൻറെ പേരിൽ അംബേദ്കർക്ക് അഭിനന്ദനങ്ങൾ മാത്രമേ ലഭിച്ചിട്ടുള്ളൂ. കേവലം ഫ്രഞ്ച് വിപ്ലവത്തിന്റെ മുദ്രാവാക്യത്തിൽ നിന്ന് കടംകൊണ്ട ആശയമല്ല, സമ്പന്നമായ ബൗദ്ധ പാരമ്പര്യത്തിന്റെ 'മൈത്രി സങ്കൽപ്പ'ത്തിന്റെ പിന്തുടർച്ചയാണ് ഭരണഘടനയിലെ സാഹോദര്യം എന്ന വാക്ക് എന്ന് അംബേദ്കർ പിന്നീട് വ്യക്തമാക്കിയിട്ടുണ്ട്. ഇത്രയേറെ വൈവിധ്യമാർന്ന, അസമത്വം നിറഞ്ഞ, ഇന്ത്യയ്ക്ക് ഒരു രാഷ്ട്രമായി നിലനിൽക്കണമെങ്കിൽ, സാഹോദര്യം അനുപേക്ഷണീയമാണ്. സാമൂഹിക സുസ്ഥിരത സാധ്യമാക്കുന്ന സാഹോദര്യം പുലരുവാൻ ഏറ്റവും അത്യാവശ്യമായ ഘടകം, അന്തസ്സോടെ ജീവിക്കാനുള്ള മനുഷ്യരുടെ അവകാശമാണ് എന്ന്, സ്വന്തം ജീവിത അനുഭവങ്ങളിൽ നിന്ന് തന്നെ അംബേദ്കർ തിരിച്ചറിഞ്ഞിരുന്നു. അന്തസ് എന്ന പദവും ഭരണഘടനയുടെ ഭാഗമാകുന്നത് അങ്ങനെയാണ്. അതിനും പൂർവ്വ മാതൃകകൾ ഇല്ല.
""വ്യക്തിയുടെ അന്തസ്സും രാജ്യത്തിൻറെ ഐക്യവും"" ഉറപ്പു നൽകുന്ന സാഹോദര്യത്തെ കുറിച്ചാണ് ആമുഖം പറയുന്നത്. അവിടെ 'രാജ്യത്തിൻറെ ഐക്യം' ആണ് ആദ്യം വരേണ്ടത് എന്ന അഭിപ്രായം പലരും പ്രകടിപ്പിച്ചിരുന്നു. എന്നാൽ അംബേദ്കർ ഉൾപ്പെടെ വലിയൊരു വിഭാഗം അതിനെ എതിർത്തു. ""വ്യക്തികളുടെ അന്തസ്സ് ഉറപ്പുവരുത്താതെ രാജ്യത്ത് ഐക്യം സാധ്യമാവുകയില്ല"" എന്നാണ് ഭരണഘടന ഉപദേശകൻ ബി എൻ റാവു അഭിപ്രായപ്പെട്ടത്. അതൊരു വലിയ രാഷ്ട്രീയ പ്രസ്താവനയാണ്. രാഷ്ട്രത്തെയോ, വംശത്തെയോ, വിഭാഗത്തെയോ, വ്യവസ്ഥയെയോ, ഒക്കെ അന്തസ്സിന്റെ സ്രോതസ്സായി കണക്കാക്കുന്ന എല്ലാ വലതുപക്ഷ പിന്തിരിപ്പൻ ദർശനങ്ങളുടെയും നിരാസമായിരുന്നു അത്. എല്ലാതരത്തിലുള്ള ഏകാധിപത്യ രാഷ്ട്രീയ ദർശനങ്ങളെയും അത് നിരാകരിക്കുന്നു. ഭരണഘടനയുടെ അടിസ്ഥാന ഘടകം വ്യക്തിയാണ് എന്ന് അംബേദ്കർ അർദ്ധശങ്കയ്ക്കിടയില്ലാത്ത വിധം വ്യക്തമാക്കിയത് അതുകൊണ്ടാണ്. വ്യക്തിയുടെ അവകാശങ്ങളിൽ അധിഷ്ഠിതമാണ് നമ്മുടെ ഭരണഘടനാ പദ്ധതി. വിഭാഗങ്ങൾക്കുള്ള അവകാശങ്ങൾ ഇല്ലെന്നല്ല, വൈയക്തികമായ അവകാശങ്ങളുടെ വിപുലീകരണത്തിന് വഴി വഴിവയ്ക്കുമെങ്കിൽ മാത്രമാണ് വിഭാഗങ്ങൾക്കുള്ള അവകാശങ്ങൾ പ്രസക്തമാകുന്നത്. നമ്മുടെ ഭരണഘടനയുടെ ആമുഖം അഭിസംബോധന ചെയ്യുന്നത് ജനവിഭാഗങ്ങളെയോ, ദേശീയതകളെയോ, സമുദായങ്ങളെയോ, മതങ്ങളെയോ അല്ല, എല്ലാ പൗരരെയും ആണ്.
ഇവിടെയാണ് ഭരണഘടന മുന്നോട്ടുവയ്ക്കുന്ന ദേശരാഷ്ട്ര സങ്കല്പം പ്രസക്തമാകുന്നത്. ജാതി-മത-വർണ്ണ-ഭാഷ-വംശ-ഭേദങ്ങൾക്ക് അതീതമായി എല്ലാ മനുഷ്യരെയും, അവർ ജീവിക്കുന്ന മണ്ണിനെയും ഉൾക്കൊള്ളുന്നതാണ് നമ്മുടെ രാഷ്ട്രശില്പികൾ മുന്നോട്ടുവച്ച രാഷ്ട്ര സങ്കല്പം. മനുഷ്യനിർമ്മിതമായ അതിരുകൾ അല്ല മനുഷ്യരാണ് രാഷ്ട്രത്തെ നിർവചിക്കുന്നത് എന്ന് അവർ വിശ്വസിച്ചു. മനുഷ്യർക്കുമേൽ രാഷ്ട്രത്തിന് പ്രാധാന്യം നൽകുന്ന ദേശരാഷ്ട്ര സങ്കല്പത്തെ നിഷേധിച്ചവരായിരുന്നു അംബേദ്കറും നെഹ്റുവും ഉൾപ്പെടെയുള്ള ഭരണഘടനാ ശിൽപ്പികൾ. സാംസ്കാരികവും മതപരവുമായ കള്ളികളിലേക്കോ, അനീതിപൂർവ്വമായ ചരിത്ര പാരമ്പര്യത്തിന്റെ വികല പശ്ചാത്തലത്തിലേക്കോ, രാഷ്ട്ര സങ്കൽപ്പത്തെ ഒതുക്കുവാൻ അവർ അനുവദിച്ചില്ല. പ്രാകൃതമായ മൂല്യബോധങ്ങളെ കൈവിട്ട് തികച്ചും ആധുനികമായ ജനാധിപത്യ മൂല്യങ്ങളെ പിന്തുടരുവാൻ ആണ് ഒരു രാഷ്ട്രം എന്ന നിലയിൽ നമ്മൾ തീരുമാനിച്ചത്. അതുകൊണ്ടാണ് മതരാഷ്ട്ര വാദികൾ ഈ ഭരണഘടനയെ എതിർത്തത്. ഇത് തികച്ചും വൈദേശികമാണെന്നും, ഇന്ത്യൻ പാരമ്പര്യത്തെ ഉൾക്കൊള്ളുന്നതല്ല എന്നും, അംഗീകരിക്കാനാവാണെന്നും, രാഷ്ട്രീയ സ്വയംസേവക സംഘം നിലപാടെടുത്തത്. സവർക്കർ മുന്നോട്ടുവച്ച ഹിന്ദു രാഷ്ട്ര സങ്കൽപത്തെ നമ്മൾ നിരാകരിച്ചു. ഇന്ത്യയെ ഒരു ആധുനിക മതേതര ജനാധിപത്യ റിപ്പബ്ലിക്കായി നിലനിർത്തണമെന്ന് ആഗ്രഹിച്ചു.
""ദേശീയത പ്രാഥമികമായും ഭൂമിശാസ്ത്രമോ, സംസ്കാരവമോ, ഭാഷയോ സംബന്ധിച്ച സംഗതിയല്ല... പൊതുവായൊരു ഭാഷയും വംശവും അതിരുകളും നിർണയിക്കുന്ന ഭൗതിക യാഥാർത്ഥ്യവുമല്ല. മറിച്ച്, ജനങ്ങൾക്കിടയിൽ അഗാധമായ സാഹോദര്യം സൃഷ്ടിക്കുന്ന ആത്മീയ യാഥാർത്ഥ്യമാണ് രാഷ്ട്രം."" എന്നാണ് അംബേദ്കർ വിശദീകരിച്ചത്. 'മഹത്തായ പാരമ്പര്യത്തിന്റെ' ഭ്രമാത്മകവിവരണങ്ങളിൽ ഉദയം ചെയ്യുന്ന മിഥ്യാബോധമായല്ല, ഭാവിയിലേക്കുള്ള ഒരു വാഗ്ദാനമായാണ് നമ്മുടെ ഭരണഘടനയിൽ ഇന്ത്യൻ രാഷ്ട്രം വിഭാവനം ചെയ്യപ്പെട്ടിട്ടുള്ളത്.
ഓർമ്മപ്പെടുത്തൽ തന്നെ ഒരു രാഷ്ട്രീയ പ്രവർത്തനമാണ്
ഇത് യഥാർത്ഥത്തിൽ, നമ്മുടെ ഭരണഘടന, ആർഎസ്എസ് ആരോപിക്കുന്നത് പോലെ, ഇന്ത്യൻ പാരമ്പര്യത്തെയോ യാഥാർത്ഥ്യങ്ങളെയോ അവഗണിക്കുന്നതല്ല. ഇന്ത്യൻ സാമൂഹിക ക്രമത്തെ, ചരിത്ര ഘട്ടത്തെ, കൃത്യമായി മനസ്സിലാക്കുന്ന ഒരു നിലപാടാണ് ഭരണഘടനയിൽ അന്തർലീനമായിട്ടുള്ളത്. The Transformtive Constitution എന്ന പുസ്തകത്തിൽ ഗൗതം ഭാട്ടിയ ചൂണ്ടിക്കാണിക്കുന്നതുപോലെ, പല നൂറ്റാണ്ടുകളായി ഇന്ത്യയിൽ തുടർന്നുവന്ന സാമൂഹിക പ്രസ്ഥാനങ്ങൾ മുന്നോട്ടുവച്ച വിമോചന ദർശനത്തിന്റെ തുടർച്ച തന്നെയാണ് ഇത്. ജ്യോതിബാഫൂലെ മുതൽ ബെങ്കിംഗ് ചന്ദ്ര ചതോപാധ്യായ വരെ നിരവധി ആളുകൾ സാമൂഹ്യനീതിയുടെ ആശയാദർശങ്ങൾ ഹൃദയത്തോട് ചേർത്തുവച്ച് പൊരുതിയ ചരിത്രം നമുക്കുണ്ട്. മോത്തിലാൽ നെഹ്റു മുതൽ സി ആർ ദാസ് വരെ വിവിധ കോൺഗ്രസ് നേതാക്കൾ, അംബേദ്കർ, അഭിപ്രായ സ്വാതന്ത്ര്യം സംബന്ധിച്ച ഗാന്ധിജിയുടെ കണിശമായ നിലപാടുകൾ... ഇതിനെയെല്ലാം പ്രതിഫലിപ്പിക്കുന്ന തരത്തിൽ, രാഷ്ട്രീയ ജനാധിപത്യത്തെ സാമൂഹ്യ ജനാധിപത്യവുമായി നൂലിഴ ചേർത്ത് വികസിപ്പിക്കാനുള്ള പദ്ധതിയായാണ് ആമുഖവും തുടർന്ന് ഭരണഘടനയും രൂപീകരിക്കപ്പെട്ടത്. ഈ ചരിത്ര യാഥാർഥ്യത്തെ മനസ്സിലാക്കാനും, ഉൾക്കൊള്ളുവാനും, പ്രചരിപ്പിക്കുവാനുമുള്ള അവസരമായി നമ്മൾ ഭരണഘടനാദിനത്തെ കാണണം. അതിന് ഘടകവിരുദ്ധമായ ആശയധാരയുടെ വക്താക്കൾ ഈ ദിവസത്തെ ഹൈജാക്ക് ചെയ്യാൻ ശ്രമിക്കുമ്പോൾ അതിനെ പ്രതിരോധിക്കാൻ നമുക്ക് കഴിയണം.
അവർ രാഷ്ട്രത്തെക്കുറിച്ച് സംസാരിക്കുമ്പോൾ നമ്മൾ മനുഷ്യരെ കുറിച്ച് പറയണം. അവർ കടമകളെക്കുറിച്ച് പറയുമ്പോൾ നമ്മൾ അവകാശങ്ങൾക്ക് വേണ്ടി ശബ്ദമുയർത്തണം. അവർ മനുസ്മൃതിയെ ഭരണഘടനയുടെ ആദ്യരൂപമായി മഹത്വവൽക്കരിക്കുമ്പോൾ, നമ്മൾ പ്രബുദ്ധമായ ബൗദ്ധ സംസ്കൃതിയിലെ ജനാധിപത്യ പാരമ്പര്യത്തെ ഉയർത്തിപ്പിടിക്കണം. ചരിത്രം തിരുത്തി എഴുതുന്നവർക്ക് ഗവൺമെൻറ് സഹായം നൽകും എന്ന് പ്രസ്താവനകൾ ഉണ്ടാകുന്ന ഈ കാലഘട്ടത്തിൽ, ചരിത്രത്തെ ഓർമ്മപ്പെടുത്തുന്നത് തന്നെ രാഷ്ട്രീയ പ്രവർത്തനമാണ്.",left
",      | ഹണി റോസിനെതിരായ ലൈംഗികാധിക്ഷേപ കേസ്; ബോബി ചെമ്മണ്ണൂർ അധിക്ഷേപം പതിവാക്കിയ ആളെന്ന് സംസ്ഥാന സർക്കാർ  -           - കൊച്ചി:നടി ഹണി റോസിനെതിരെ ലൈംഗികാധിക്ഷേപ പരാമർശം നടത്തിയതിന് റിമാൻഡിലായി ജയിലിൽ കഴിയുന്ന വ്യവസായി ബോബി ചെമ്മണ്ണൂർ അധിക്ഷേപം പതിവാക്കിയ ആളെന്ന് സംസ്ഥാന സർക്കാർ. ഒരേ കുറ്റകൃത്യം തുടർച്ചയായി ആവർത്തിക്കുന്നയാളാണ് പ്രതിയെന്ന് സര്‍ക്കാര്‍ ഹൈക്കോടതിയിൽ നിലപാട് അറിയിക്കും. സ്ത്രീത്വത്തെ പരസ്യമായി അധിക്ഷേപിക്കുകയാണ്. നടി ഹണി റോസിനെ മാത്രമല്ല പ്രതി ആക്ഷേപിച്ചിട്ടുള്ളത്. അധിക്ഷേപ പരാമർശങ്ങളും ദ്വയാർഥ പ്രയോഗങ്ങളും നിരവധി നടത്തിയിട്ടുണ്ട്. ജാമ്യം നൽകുന്നത് സമൂഹത്തിന് തെറ്റായ സന്ദേശം നൽകും. പരാതിക്കാരിയെ പിന്നാലെ നടന്ന് അവഹേളിച്ചെന്നും പ്രോസിക്യൂഷൻ ഇന്ന് കോടതിയെ അറിയിക്കും.

ലൈംഗികാധിക്ഷേപ കേസില്‍ ബോബി ചെമ്മണ്ണൂറിന്‍റെ ജാമ്യ ഹർജി ഹൈക്കോടതി ഇന്ന് പരിഗണിക്കാനിരിക്കെയാണ് സര്‍ക്കാര്‍ നിലപാട് അറിയിക്കുന്നത്. ബോബിക്ക് ജാമ്യം നൽകരുതെന്ന് സർക്കാർ ആവശ്യപ്പെടും. പരാതിക്കാരിയെ പിന്നാലെ നടന്ന് അപമാനിക്കുക ആയിരുന്നെന്നും പൊതുപരിപാടിയ്ക്കിടെ അനുവാദമില്ലാതെ ശരീരത്തിൽ കടന്നുപിടിച്ചെന്നും പ്രോസിക്യൂഷൻ കോടതിയെ അറിയിക്കും. എന്നാൽ അത്ര ഗുരുതരമായ ആരോപണങ്ങളല്ല തനിക്കെതിരെ ഉളളതെന്നും പൊലീസ് ചോദ്യം ചെയ്യൽ അവസാനിച്ചതിനാൽ ജാമ്യം നൽകണമെന്നുമാകും ബോബി ചെമ്മണ്ണൂരിന്‍റെ ആവശ്യം. നടിയോട് മോശമായി പെരുമാറിയിട്ടില്ല. തനിക്കെതിരെ ആരോപിച്ചിരിക്കുന്ന കുറ്റങ്ങൾ നിലനിൽക്കുന്നതല്ലെന്നും മജിസ്ട്രേറ്റ് കോടതി താൻ ഹാജരാക്കിയ രേഖകൾ കൃത്യമായി പരിശോധിച്ചില്ലെന്നുമുള്ള വാദങ്ങളാണ് വെള്ളിയാഴ്ച ബോബി ചെമ്മണ്ണൂർ ഹൈക്കോടതിയിൽ ഉന്നയിച്ചത്.

 :ഹണി റോസിന്‍റെ പരാതി; രാഹുൽ ഈശ്വറിന്‍റെ മുൻകൂര്‍ ജാമ്യാപേക്ഷയിൽ പൊലീസിന്‍റെ നിലപാട് തേടി ഹൈക്കോടതി

എറണാകുളം ജുഡീഷ്യൽ ഫസ്റ്റ് ക്ലാസ് മജിസ്ട്രേറ്റ് കോടതി ജാമ്യം നിഷേധിച്ചതോടെയാണ് ബോബി ചെമ്മണ്ണൂർ ഹൈക്കോടതിയിൽ ജാമ്യാപേക്ഷ നൽകിയത്. അതിനിടെ, ഹണി റോസിന്‍റെ പരാതിയിൽ അറസ്റ്റ് തടയണമെന്ന് ആവശ്യപ്പെട്ട് രാഹുൽ ഈശ്വർ നൽകിയ മുൻകൂർ ജാമ്യപേക്ഷയിൽ ഹൈക്കോടതി പൊലിസിന്‍റെ നിലപാട് തേടിയിട്ടുണ്ട്. ഹർജി ഫയലിൽ സ്വീകരിച്ച കോടതി ഈ മാസം 27 ന് പരിഗണിക്കാനായി മാറ്റിയിരിക്കുകയാണ്. രാഹുലിന്‍റെ അറസ്റ്റ് കോടതി തടഞ്ഞിട്ടില്ല. എന്നാൽ ഹർജിക്കാരനെതിരെ നിലവിൽ കേസ് ഇല്ലെന്നും അതിനുളള സാധ്യത മുന്നിൽക്കണ്ടാണ് കോടതിയെ സമീപിച്ചതെന്നുമാണ് അഭിഭാഷകൻ അറിയിച്ചത്.

ഏഷ്യാനെറ്റ് ന്യൂസ് വാർത്തകൾ തത്സമയം കാണാം",right
"മഹാരാഷ്ട്രയിലും ,നാഗ്പൂരിലും എച്ച്എംപി വൈറസ് സ്ഥിരീകരിച്ചു; ആശങ്കപ്പെടേണ്ടെന്ന് ഐസിഎംആര്‍ മുംബൈ:മഹാരാഷ്ട്രയിലും എച്ച്എംപി വൈറസ് സ്ഥിരീകരിച്ചു. നാഗ്പൂരില്‍ രണ്ട് കുട്ടികള്‍ക്കാണ് വൈറസ് ബാധ സ്ഥിരീകരിച്ചത്. 7 വയസുകാരനും 13 വയസുകാരിക്കുമാണ് രോഗബാധ. ലക്ഷണങ്ങളോടെ ജനുവരി മൂന്നിനാണ് കുട്ടികളെ ആശുപത്രിയില്‍ പ്രവേശിപ്പിച്ചത്. തുടര്‍ന്ന് നടത്തിയ പരിശോധനയിലാണ് വൈറസ് സ്ഥിരീകരണം. കുട്ടികള്‍ ആശുപത്രി വിട്ടുവെന്നും വീട്ടില്‍ നിരീക്ഷണത്തിലെന്ന് മഹാരാഷ്ട്ര സര്‍ക്കാര്‍ അറിയിച്ചു. എച്ച്എംപിവി വൈറസിനെക്കുറിച്ച് പരിഭ്രാന്തരാകരുതെന്ന് മഹാരാഷ്ട്ര മുഖ്യമന്ത്രി ദേവേന്ദ്ര ഫഡ്നാവിസും വ്യക്തമാക്കി.

നേരത്തെ ബെംഗളുരുവില്‍ രണ്ടും, ചെന്നൈയില്‍ രണ്ടും അഹമ്മദാബാദിലും കൊല്‍ക്കത്തയിലും ഒന്ന് വീതവും വൈറസ് രോഗബാധ റിപ്പോര്‍ട്ട് ചെയ്തിരുന്നു. 2001ല്‍ കണ്ടെത്തിയ വൈറസാണെങ്കിലും എച്ച്എംപിവിക്കായി പ്രത്യേക പരിശോധനകള്‍ ഇന്ത്യ അടക്കമുള്ള രാജ്യങ്ങളില്‍ നടക്കാറുണ്ടായിരുന്നില്ല. കൊവിഡ് 19 പോലെ പുതിയൊരു വൈറസല്ലെന്നതിനാല്‍ ആശങ്കപ്പെടേണ്ട സാഹചര്യമില്ലെന്ന് ഐസിഎംആര്‍ അറിയിച്ചു. ആള്‍ക്കൂട്ടത്തിനിടയില്‍ ഇറങ്ങാതിരിക്കുക, മാസ്‌ക് ധരിക്കുക എന്നിങ്ങനെയാണ് ആരോഗ്യവിദഗ്ധര്‍ നല്‍കുന്ന നിര്‍ദേശങ്ങള്‍.",right
"‘നാടുഗദ്ദിക’ പ്രവർത്തകരെ ആക്രമിച്ച, ആശയത്തെ അടിച്ചൊതുക്കാൻ ശ്രമിച്ച ഇടതുപക്ഷം കെ. വേണുവിന്റെ ജനാധിപത്യ അന്വേഷണങ്ങൾ - 28
എം.ജി.ശശി:നാടുഗദ്ദിക എന്ന മലയാള നാടകവേദിയിലെ വളരെ പ്രധാനമായിട്ടുള്ള, ചരിത്രപരമായിട്ടുള്ള, രാഷ്ട്രീയ നാടകത്തെ ഇടതുപക്ഷം തെരുവിൽ കൈകാര്യം ചെയ്തല്ലോ...
കെ.വേണു:സാംസ്ക്കാരിക വേദി പ്രവർത്തനങ്ങളുമായി ബന്ധപ്പെടുത്തിക്കൊണ്ട് ഒരു ജനകീയ അന്തരീക്ഷം ഉയർന്നു വന്നു, പ്രത്യേകിച്ചും സ്പാർട്ടക്കസ്, അമ്മ... തുടങ്ങിയ നാടകങ്ങൾ കഴിഞ്ഞിട്ട്. അതോടുകൂടിയാണ് കെ.ജെ. ബേബിയുടെ നാടുഗദ്ദിക വരുന്നത്. എന്റെ ഓർമ്മയിൽ ആയിരത്തി അറുനൂറോളം തെരുവുകളിൽ അവതരിപ്പിക്കപ്പെട്ടിട്ടുണ്ട് ആ നാടകം. അത്ര വിപുലമായി എല്ലാ മേഖലകളിലും മിക്ക ഗ്രാമങ്ങളിലും എത്തുന്ന രീതിയിലുള്ള ഒരു രാഷ്ട്രീയ പ്രക്രിയ പോലെയാണ് നാടുഗദ്ദിക അരങ്ങേറിയത്. വയനാട്ടിൽ നിന്നുള്ള നാടുഗദ്ദിക വ്യാപകമായി ജനങ്ങളിലെത്തിക്കുന്നതിൽ ജനകീയ സാംസ്ക്കാരിക വേദി പ്രവർത്തകർ മൊത്തത്തിലും സിവിക് ചന്ദ്രനെപ്പോലുള്ളവർ പ്രത്യേകിച്ചും മുൻകയ്യെടുത്തിരുന്നു. ഭൂരിപക്ഷം അഭിനേതാക്കളും ആദിവാസികൾ തന്നെ ആയിരുന്നു. ആദിവാസികൾ എന്ന നിലയിൽത്തന്നെ അവർക്ക് നേരിടേണ്ടി വരുന്ന പ്രശ്നങ്ങളും അതിനെതിരായ ചെറുത്തുനിൽപ്പും അതിന്റെ രാഷ്ട്രീയവും തന്നെയാണ് നാടുഗദ്ദിക. ഒരു രാഷ്ട്രീയ ഇടപെടലായി അത് മാറി. വലിയ രാഷ്ട്രീയ പാഠമായി. ഈ രീതിയിൽ ഉയർന്നുവന്ന ഒരു ജനകീയ പിന്തുണ -ജനപിന്തുണ മാർക്സിസ്റ്റ് പാർട്ടിയെ വല്ലാതെ പ്രകോപിപ്പിച്ചു. നാടകത്തെ തടയാൻ അവർ നിരന്തരം ശ്രമിച്ചു. പലയിടത്തും നാടകം കളിക്കാൻ കഴിയാതെ തിരിച്ചു പോരേണ്ടിവന്നു. തൃശൂർ ജില്ലയിൽ ചാലക്കുടിക്കടുത്തുള്ള മേലൂർ എന്ന സ്ഥലത്ത് ഏഴു തവണ നാടകം കളിക്കാൻ പോയിട്ട് ഏഴു തവണയും അടി കൊണ്ടു, മാർക്സിസ്റ്റ് പാർട്ടിക്കാരിൽ നിന്ന്. അതിലൊരു പ്രധാനപ്പെട്ട സഖാവിന് കാലിന് പരിക്കു പറ്റുകയും പിന്നീട് ആ സഖാവ് മരണപ്പെടുകയുമുണ്ടായി. തിരുവനന്തപുരത്ത് വെഞ്ഞാറമൂടിലും മറ്റു പലയിടത്തുമൊക്കെ അക്രമങ്ങൾ ഉണ്ടായി. നക്സലേറ്റുകൾക്ക് മേധാവിത്തം ലഭിക്കുന്നു എന്നതിനേക്കാളേറെ സ്വന്തം രാഷ്ട്രീയ ദൗർബല്യമാണ് മാർക്സിസ്റ്റ് പാർട്ടിയെ അക്രമത്തിന് പ്രേരിപ്പിച്ചത്. യഥാർത്ഥ വിപ്ലവകാരികൾ നക്സലേറ്റുകളാണ് എന്ന രീതിയിലുള്ള ഇമേജ് ജനങ്ങൾക്കിടയിൽ ഉണ്ടാകുന്നു, അങ്ങനെയൊരു പ്രതിഛായ രൂപപ്പെടുന്നു എന്നതാണ് അവരെ ഏറ്റവും വിഷമിപ്പിച്ച കാര്യം. എണ്ണവും വലിപ്പവും സംഘടനാ സംവിധാനവുമൊന്നുമല്ല. ആശയപരമായി വലിയൊരു തിരിച്ചടിയാണ് നക്സലേറ്റുകൾ മാർക്സിസ്റ്റു പാർട്ടിക്കുണ്ടാക്കിയത്. അപ്പൊ യഥാർത്ഥ വിപ്ലവകാരികൾ -കമ്മ്യൂണിസ്റ്റുകൾ നക്സലേറ്റുകളാണ് എന്നു വരികയും മാർക്സിസ്റ്റ് പാർട്ടി പിൻതള്ളപ്പെടുകയും ചെയ്യുന്നു എന്നത് അവരെ ശരിക്കും പരിഭ്രാന്തരാക്കി. തുടർന്ന് പോസ്റ്ററൊട്ടിക്കുന്നവരെ, തെരുവുനാടകം കളിക്കുന്നവരെ ഒക്കെ അക്രമിക്കുന്ന വലിയൊരു പരമ്പരയാണ് അരങ്ങേറിയത്. എം.വി. രാഘവനും മറ്റുമാണ് കണ്ണൂർ ജില്ലയിലൊക്കെ അന്നതിന് നേരിട്ട് നേതൃത്വം നൽകിയിരുന്നത്.
'ആശയത്തെ ആശയം കൊണ്ട് നേരിടുക' എന്ന മുദ്രാവാക്യം അക്കാലത്ത് ഉയർത്തിയിരുന്നല്ലോ.
അതെ. അക്കാലത്ത് നമ്മളെടുത്തിരുന്ന ഒരു സമീപനമുണ്ടായിരുന്നു, പാർട്ടി കമ്മറ്റിയില്. ഭാസുരേന്ദ്രബാബുവാണ് സാംസ്ക്കാരിക വേദിയെ പ്രതിനിധാനം ചെയ്തിരുന്നത്. സാധാരണ ജനങ്ങൾക്കിടയിൽപ്പോലും പിന്നീട് ഏറെ ചർച്ച ചെയ്യപ്പെട്ട 'ആശയത്തെ ആശയം കൊണ്ട് നേരിടുക' എന്ന മുദ്രാവാക്യം ഞാനാണ് പാർട്ടിയിൽ അവതരിപ്പിച്ചത്. അക്രമികളെ നമ്മൾ തിരിച്ചടിക്കരുത്. അവർ നമ്മളെ അടിച്ചാൽ അടി കൊള്ളണം. അടി കൊണ്ടുകഴിഞ്ഞ് അതിന്റെ കാരണം അവരേയും ജനങ്ങളേയും ബോദ്ധ്യപ്പെടുത്തണം. നമ്മൾ വർഗ്ഗശത്രുക്കളെ നേരിടാനാണ് തയ്യാറെടുക്കുന്നത്. പക്ഷേ, ഇങ്ങനെ നമ്മളെ അടിക്കാൻ വരുന്നവരാരും വർഗ്ഗശത്രുക്കളല്ല. ഇവർ എതിർ നിലപാടിൽ നിൽക്കുന്ന പാർട്ടിയിലെ സാധാരണ പ്രവർത്തകരാണ്, സാധാരണ മനുഷ്യരാണ്. അപ്പൊ അവരോട് രാഷ്ട്രീയം പറയുക. അടി കൊണ്ടാലും തിരിച്ച് രാഷ്ട്രീയം പറയുക. അപ്പൊ ജനങ്ങള് കൂടും. ആ നിലപാട് വളരെ വലിയ രീതിയിൽ വിജയിക്കുകയുണ്ടായി. വിപുലമായി പലയിടത്തും ജനങ്ങൾ കൂടുകയും അവർ നക്സലേറ്റ് പ്രവർത്തകരെ സംരക്ഷിക്കുന്നവരായി മാറുകയും ചെയ്തു. 1980-81 കാലത്താണ്. 1982 ആയപ്പഴേക്കും മാർക്സിസ്റ്റ് പാർട്ടി മർദ്ദന പരിപാടി പൂർണ്ണമായും നിർത്തി. നിർത്തേണ്ടി വന്നൂ അവർക്ക്. അത് നക്സലേറ്റുകൾക്ക് ലഭിച്ച വലിയൊരു വിജയമായിരുന്നു. CMP രൂപീകരിക്കുന്ന ഘട്ടത്തിൽ സി.പി.ജോൺ എം.വി.രാഘവനെ ഇരുത്തിക്കൊണ്ട് ഞാനുള്ള ഒരു വേദിയിൽ വെച്ച് ഇത് പറഞ്ഞിട്ടുണ്ട്, അവരുടെ ഭാഗത്തു നിന്നുണ്ടായ അക്രമങ്ങളിൽ ഖേദിക്കുന്നു എന്ന മട്ടിൽ. പക്ഷേ, ഈ നിലപാടിന്റെ പേരിൽ നമ്മുടെ പാർട്ടിയിൽ 'ഗാന്ധിയൻ' സമരരീതിയുടെ ആളാണ് ഞാന്നെന്ന വിമർശനമുയർന്നു. തിരിച്ചടിക്കാൻ പാടില്ലാ എന്നത് പല സഖാക്കൾക്കും ബോദ്ധ്യപ്പെട്ടിരുന്നില്ല. തിരിച്ചടിക്കാൻ കഴിവുള്ള സമയമായിരുന്നു അന്ന്. അതിന് സഖാക്കൾ സന്നദ്ധരുമായിരുന്നു. നമ്മൾ അടി വാങ്ങുക, മറ്റവർ ജയിക്കുക എന്നത് സഹിക്കാൻ പാർട്ടിയിൽ പലർക്കും അകുമായിരുന്നില്ല. എന്നാൽ ആ മുദ്രാവാക്യം വലിയൊരു രാഷ്ട്രീയ ഇടപെടലും രാഷ്ട്രീയ വിജയവുമായിരുന്നു.
ആവിഷ്കാരസ്വാതന്ത്ര്യത്തെ തരിമ്പും പരിഗണിക്കാതെ നാടുഗദ്ദികയെ നായനാർ സർക്കാർ നിരോധിച്ചല്ലോ...
അതെ. സാംസ്ക്കാരിക വേദിയുടെ പ്രവർത്തനങ്ങൾ അക്രമമായി മാറുന്നു എന്നു പറഞ്ഞുകൊണ്ടാണ് സർക്കാർ പ്രധാനമായി നേരിട്ടത്. ജനകീയ വിചാരണകൾ തടയുന്നു എന്നൊരു തീരുമാനമാണവർ എടുക്കുന്നത്. അതിനെത്തുടർന്ന് സാംസ്ക്കാരിക വേദിക്ക് കുറച്ചു നാളത്തേക്ക് പ്രവർത്തിക്കാൻ കഴിയാത്തൊരു സാഹചര്യമുണ്ടായി. അതോടുകൂടി സാംസ്ക്കാരിക വേദിയിൽ സജീവമായിരുന്ന പല ബുദ്ധിജീവികളും പിൻവാങ്ങി.
അതിൽ നമ്മുടെ പ്രവർത്തകർക്കു തന്നെ പ്രതിഷേധവും വിമർശനവും ഉണ്ടായിരുന്നു. കാരണം, അതിനു ശേഷമാണ് നമുക്കെതിരായി പോലീസിന് വീണ്ടുമൊരു അവസരം ലഭിക്കുന്നത്. നമ്മളായിട്ട് പോലീസിന് അഴിഞ്ഞാടാൻ അവസരം ഉണ്ടാക്കിക്കൊടുത്തൂ എന്നതായിരുന്നു വിമർശനം. അങ്ങനെയാണ് രാജീവൻ, ഭാസുരേന്ദ്രബാബു തുടങ്ങിയവരൊക്കെ വിട്ടു പോകുന്നത്. രാജീവൻ കോളേജ് അദ്ധ്യാപകന്റെ പണിയിൽ നിന്ന് ലീവെടുത്തുവന്നിട്ട് സാംസ്ക്കാരിക വേദിയുടെ പ്രവർത്തനങ്ങളിൽ പൂർണ്ണമായും മുഴുകിയ ആളായിരുന്നു. അവരൊക്കെ -കെ.ജി.എസ് ഉൾപ്പടെയുള്ളവരൊക്കെ പിൻവാങ്ങി. പിന്നീടവർ വേറൊരു വേദി ഉണ്ടാക്കി. മൈത്രേയനൊക്കെ അതിലാണ് പിന്നീട് സജീവമാകുന്നത്.
അടിയന്തരാവസ്ഥക്കാലത്ത് കരുണാകരനും അച്ച്യുതമേനോനും ചെയ്തിരുന്ന പോലുള്ള കാര്യങ്ങൾ തന്നെയല്ലേ ഇടതുപക്ഷ സർക്കാരും ഇത്തരം കാര്യങ്ങളിൽ പിന്നീട് ചെയ്തത്?
ഇടതുപക്ഷം എന്ന രീതിയിൽ ഇക്കാര്യങ്ങളിലൊന്നും ഒരു വ്യത്യാസവുമില്ല എന്നു തന്നെയാണ് പാർട്ടി വിലയിരുത്തിയിരുന്നത്. പാർലമെൻ്ററി രാഷ്ട്രീയത്തിൽ  പങ്കെടുക്കുന്ന രണ്ടു ബൂർഷ്വാ വിഭാഗങ്ങൾ. അധികാരത്തിന്റെ പങ്കുപറ്റുന്നവരെന്ന നിലയിൽ ഇടതു-വലതു പക്ഷങ്ങൾ തമ്മിൽ വ്യത്യാസങ്ങളൊന്നുമില്ല. ജനങ്ങളെ അടിച്ചമർത്തുന്നതിൽ ഇരുപക്ഷവും ഒരുപോലെയാണ്. അധികാര രാഷ്ട്രീയത്തിന്റെ ഭാഗമായി മാറിയ കമ്മ്യൂണിസ്റ്റുകളും പിന്തിരിപ്പന്മാരായി മാറും. നമ്മുടെ വിലയിരുത്തലിന്റെ സാധൂകരണമായി ഇരുപക്ഷത്തിൻ്റേയും ചെയ്തികളെ കണക്കാക്കാം എന്നു തന്നെയാണ് കണ്ടിരുന്നത്. അതാണ് തെളിയിക്കപ്പെട്ടു കൊണ്ടിരുന്നത്.
വർഗ്ഗീസിനൊപ്പം പ്രവർത്തിച്ച, ഒരു പക്ഷേ പ്രസ്ഥാനത്തിലുണ്ടായിരുന്നവരിൽ സീനിയർ മോസ്റ്റ് ആയ ഗ്രോ വാസുവേട്ടനെ അടുത്ത കാലത്ത് അറസ്റ്റ് ചെയ്തതിനെക്കുറിച്ച്...
ഇടതുപക്ഷമെന്ന് അവകാശപ്പെടുന്ന സർക്കാരിൽ നിന്ന് പ്രതീക്ഷിക്കാൻ പാടില്ലാത്ത നടപടികളാണ് ഉണ്ടായത് എന്ന് പൂർണ്ണമായും പറഞ്ഞുകൂടാ... നേരത്തേയും അങ്ങനെ തന്നെ ആയിരുന്നല്ലോ. കഴിഞ്ഞ കുറച്ച് വർഷങ്ങൾക്കിടയിൽ പത്തോളം മാവോയിസ്റ്റുകൾ കൊല്ലപ്പെട്ടിട്ടുണ്ട്. പക്ഷേ, അതൊന്നും ഏറ്റുമുട്ടൽ ആയിരുന്നില്ല. ഏകപക്ഷീയമായ പോലീസ് അക്രമങ്ങൾ തന്നെയായിരുന്നു. ഇതിൽ പ്രതിഷേധവുമായി രംഗത്ത് വന്നവരിൽ ഏറ്റവും പ്രധാനപ്പെട്ട ആളാണ് കോഴിക്കോട് ദീർഘകാലമായി ട്രേഡ് യൂണിയൻ രംഗത്തുള്ള ഗ്രോ വാസു. അദ്ദേഹം ആദ്യകാല നക്സലേറ്റുകളിൽ പ്രമുഖനായിരുന്നു. വർഗ്ഗീസിന്റെ അടുത്ത സഹപ്രവർത്തകനായിരുന്നു. തൊണ്ണൂറു വയസ്സു കഴിഞ്ഞ വാസുവേട്ടനെ ഈ പ്രതിഷേധം ഉയർത്തിയതിന്റെ പേരിലാണ് അറസ്റ്റു ചെയ്തത്. പ്രായത്തിൻ്റേയും രാഷ്ട്രീയ പ്രവർത്തന പാരമ്പര്യത്തിൻ്റേയും ഒരുതരം പരിഗണനകളും അദ്ദേഹത്തിന് ലഭിച്ചില്ല. ഏകനായി പോലീസ് കസ്റ്റഡിയിൽ മദ്രാവാക്യം വിളിക്കുന്ന വാസുവേട്ടനെ എല്ലാവരും മാദ്ധ്യമങ്ങളിൽ കണ്ടിട്ടുണ്ടാകും. അടിസ്ഥാനപരമായ ജനാധിപത്യ ബോധമില്ലായ്മ തന്നെയാണ് സർക്കാർ നടപടികളിൽ പ്രകടമായത്.
അറസ്റ്റ് ചെയ്യപ്പെട്ട വിദ്യാർത്ഥികളുടെ കാര്യത്തിലും അതുതന്നെയല്ലേ ഉണ്ടായത്? പുസ്തകം വായിച്ചൂ എന്നതിന്റെ പേരിൽ അറസ്റ്റ് ചെയ്യപ്പെട്ടവർ -അലനും താഹയും.
മാവോയിസ്റ്റു പുസ്തകം വായിച്ചൂ എന്നതായിരുന്നു കുറ്റം. ജാമ്യം നിഷേധിക്കുകയും ചെയ്തു. അതും ഇടതുപക്ഷ അനുഭാവമുള്ള രണ്ടുപേരെ... അവിടെപ്പോലും ജനാധിപത്യ സമീപനം - ഔചിത്യപൂർണ്ണമായ സമീപനം സ്വീകരിക്കാൻ ഇടതുപക്ഷത്തിനാകുന്നില്ല. ഒരു പക്ഷേ, 'വേണ്ടാത്തതിന് പുറപ്പെടേണ്ട' എന്ന സ്വന്തം പാർട്ടിയിലെ യുവാക്കൾക്കുള്ള സന്ദേശവുമായിരിക്കാം ആ നടപടി. കഷ്ടം... നമ്മുടെ ബുദ്ധിജീവികൾ!

സാധാരണയായി എല്ലാ കാര്യങ്ങളിലും ഒപ്പുശേഖരണവും പ്രതികരണവുമൊക്കെ നടത്തുന്ന സാംസ്ക്കാരിക നായകർ ഇത്തരം കാര്യങ്ങളിൽ ഒന്നും മിണ്ടിയില്ല. ദു:ഖകരമാണത്.
കുറേക്കാലമായിട്ടുള്ള ഒരു സ്ഥിതിയാണത്. പൊതുവിൽ ഇടതുപക്ഷ ബുദ്ധിജീവികൾ എന്നു പറയുന്നവർ സ്വീകരിക്കുന്ന സമീപനം തന്നെയാണത്. സർക്കാരിനെതിരായ ഒരു കാര്യത്തിലും ഇടപെടാതിരിക്കുക. ഇടപെട്ടാൽ  വ്യക്തിപരമായി തന്നെ ബാധിച്ചാലോ? ഭയമാണ്. ഞാനിക്കാര്യം ഉന്നയിക്കാറുണ്ട്. എന്നാൽ എതിർപക്ഷം അധികാരത്തിലുള്ള സമയമാണെങ്കിൽ ഇവരൊക്കെ ശബ്ദമുയർത്തിക്കൊണ്ട് രംഗത്തുവരും. ഇടതുപക്ഷ സർക്കാരിന്റെ ജനാധിപത്യ വിരുദ്ധതയെ നിശ്ശബ്ദരായി അംഗീകരിക്കുന്ന ഒരു ബുദ്ധിജീവി സമൂഹമാണ് കേരളത്തിൽ വളരെക്കാലമായിട്ടുള്ളത്. അവർക്ക് കാര്യങ്ങൾ മനസ്സിലാകാഞ്ഞിട്ടൊന്നുമല്ല. വളരെ അപൂർവ്വം.. വളരെക്കുറച്ചുപേർ, വിരലിലെണ്ണാവുന്നവർ മാത്രമാണ് ഈ ചട്ടക്കുടിൽ നിന്ന് മുക്തരായി നിൽക്കുന്നത്. ആനന്ദിനെപ്പോലെ... അതുപോലുള്ള ചിലരൊക്കെ മാത്രം. ബാക്കി പല ബുദ്ധിജീവികളും ഇത്തരം സന്ദർഭങ്ങളിൽ മൗനം ആചരിക്കും.
നേരത്തേ പറഞ്ഞ അധികാര കേന്ദ്രീകരണത്തിന്റെ ഭാഗമായിട്ട്, സ്വന്തം തലച്ചോറ് ഉപയോഗിക്കേണ്ടതില്ലാത്ത അവസ്ഥയിലേക്ക് മാറുകയാണോ ബുദ്ധികേന്ദ്രങ്ങൾ? വ്യക്തിത്വം, സ്വന്തം അഭിപ്രായം... ഇതിനൊന്നും ഒരു പ്രസക്തിയുമില്ലേ?
ഇടതുപക്ഷ-കമ്മ്യൂണിസ്റ്റ് സമീപനത്തിൽ അതുതന്നെയാണ് സംഭവിക്കുന്നത്. എല്ലാത്തിനും മേലെ നിൽക്കുന്ന പാർട്ടി ബോധം. അത് അച്ചടക്ക ബോധമായി മാറുന്നു. പിന്നെ രാഷ്ട്രീയമായ അടിമത്തമായി മാറുന്നു. പിന്നീടത് ഭയമായി മാറുന്നു. അതാണ് സംഭവിച്ചുകൊണ്ടിരിക്കുന്നത്. പാർട്ടിക്കാരല്ലെങ്കിൽപ്പോലും മിക്കവരും ഉൾക്കൊള്ളുന്ന സ്വാംശീകരിക്കുന്ന പാർട്ടി ബോധം അവരുടെ സ്വന്തം ചിന്താഗതിയെ നിർണ്ണയിക്കുന്നു, നയിക്കുന്നു. പാർട്ടിയെ വിമർശിക്കുന്ന, പാർട്ടിയെ ചോദ്യം ചെയ്യുന്ന, പാർട്ടി വിരുദ്ധമായ ഒന്നിനും അവർ തയ്യാറാവുകയില്ല. ഭയത്തിന്റെ കൂടാരത്തിലാണവർ. ഇടതുപക്ഷ ബുദ്ധിജീവികൾക്ക് സംഭവിച്ച ദുരന്തമാണത്.
കല്പറ്റ നാരായണൻ ഇത് എഴുതിയിട്ടുണ്ട്. 'ഒരേയൊരു തലച്ചോറും പതിനായിരക്കണക്കിന് കാലുകളുമുള്ള ഒരു തേരട്ടപോലെയാണ് ഈ പ്രസ്ഥാനം' എന്ന്.
ഇങ്ങനെ തുറന്ന് ഭയരഹിതമായി അഭിപ്രായം പറയുന്ന ഒരാളാണ് കല്പറ്റ. ശക്തമായ ജനാധിപത്യ സമീപനം സ്വീകരിക്കുന്ന അപൂർവ്വം ചില ആളുകളിൽ ഒരാൾ.
തുടരും...",left
"Keralaഅവന് എപ്പോഴും ചിരിച്ച മുഖമായിരുന്നു, പ്രശ്നമുള്ളതായി തോന്നിയില്ല; അഫ്സാൻ്റെ മരണത്തിൽ നടുക്കം മാറാതെ അധ്യാപിക'സ്കൂളിലെ ഒരു അധ്യാപകൻ ഫോട്ടോ അയച്ച് ക്ലാസിലെ കുട്ടിയാണോ എന്ന് ചോദിച്ചപ്പോഴാണ് അഫ്സാൻ കൊല്ലപ്പെട്ട വിവരം അറിഞ്ഞത്' തിരുവനന്തപുരം: വെഞ്ഞാറമൂട്ടിലെ കൂട്ടക്കൊലപാതകത്തിൻ്റെ ഞെട്ടലിൽ നിന്നും നാട് ഇനിയും മുക്തരായിട്ടില്ല. പതിവുപോലെ സ്കൂളിലെത്തി കളിചിരികളോടെ മടങ്ങിയ വിദ്യാർത്ഥി അതിക്രൂരമായി കൊല്ലപ്പെട്ടതിന്റെ നടുക്കത്തിലാണ് പ്രതി അഫാന്റെ അനുജൻ അഫ്സാൻ പഠിച്ചിരുന്ന വെഞ്ഞാറമൂട് മോഡൽ ഹയർസെക്കൻ്ററി സ്കൂളിലെ അധ്യാപകർ. അഫ്സാന് വീട്ടിൽ പ്രശ്നങ്ങൾ ഉള്ളതായി അറിയില്ലെന്നും അത്തരം വിഷയങ്ങളൊന്നും സംസാരിച്ചിട്ടില്ലെന്നും അഫ്സാന്റെ അധ്യാപിക റിപ്പോർട്ടറിനോട് പറഞ്ഞു. സംഭവ ദിവസം കുട്ടിയുടെ പെരുമാറ്റത്തിൽ അസ്വാഭാവികതയൊന്നും തോന്നിയിട്ടില്ലെന്നും അധ്യാപിക പറഞ്ഞു.

'അങ്ങനെ പ്രശ്നങ്ങൾ ഒന്നും ഉള്ളതായി തോന്നിയിട്ടില്ല. വീട്ടിലെ കാര്യമൊന്നും പറഞ്ഞിട്ടില്ല. പൊതുവേ ആൾ സൈലൻ്റ് ആണ്. എപ്പോഴും ഒരു ചിരിച്ച മുഖമാണ്. വലിയ ബഹളത്തിനൊന്നും പോകാറില്ല. ഇന്നലെ പരീക്ഷയെഴുതാനുണ്ടായിരുന്നു. പിന്നെ അലർജി പ്രശ്നങ്ങൾ കാരണം ഇടയ്ക്ക് വരാതിരുന്നിട്ടുണ്ട്. അത് അമ്മ മെസേജ് അയക്കും. അല്ലാതെ ക്ലാസിൽ വരാതെ ഇരുന്നിട്ടില്ല. വീട്ടിൽ പ്രശ്നങ്ങളുണ്ടായിരുന്നില്ല എന്നാണ് ഇപ്പോഴും കരുതുന്നത്. അസ്വാഭാവികതയൊന്നും തോന്നിയില്ല. സ്കൂളിൽ വന്ന് ആരും വിളിച്ചുകൊണ്ട് പോയിട്ടില്ല. സ്കൂളിലെ ഒരു അധ്യാപകൻ ഫോട്ടോ അയച്ച് ക്ലാസിലെ കുട്ടിയാണോ എന്ന് ചോദിച്ചപ്പോഴാണ് അഫ്സാൻ കൊല്ലപ്പെട്ട വിവരം അറിഞ്ഞത്. പിന്നെ വാർത്തയിലൂടെയാണ് മറ്റ് വിവരങ്ങൾ അറിഞ്ഞത്', അധ്യാപിക റിപ്പോർട്ടറിനോട് പറഞ്ഞു.

കഴിഞ്ഞ ദിവസമാണ് കേരളത്തെ നടുക്കിയ കൂട്ടക്കൊലപാതകം നടന്നത്. മണിക്കൂറുകളുടെ വ്യത്യാസത്തിലാണ് വെഞ്ഞാറമൂട്ടിലെ കൂട്ടക്കൊലപാതകങ്ങൾ നടന്നത്. തിങ്കളാഴ്ച രാവിലെ 11.30-ഓടെയാണ് മാതാവ് ഷെമിയെ ഷാൾ കഴുത്തിൽ ചുറ്റി തല ചുമരിലിടിച്ച് പ്രതി ആക്രമിച്ചത്. പിന്നീട് ഷെമിയെ റൂമിൽ പൂട്ടിയിട്ട് പ്രതി പാങ്ങോട്ടെ മുത്തശിയുടെ വീട്ടിലേക്ക് പോയി. സ്വർണം പണയം വെയ്ക്കാൻ നൽകാത്തതോടെയാണ് മുത്തശ്ശിയെ തലയ്ക്കടിച്ച് കൊന്നതെന്നാണ് സൂചന. ഈ സമയം ചുള്ളാളത്തെ പിതാവിന്റെ സഹോദരൻ, അഫാനെ ഫോണിൽ വിളിച്ചിരുന്നു. തുടർന്നാണ് അവിടെ എത്തി ലത്തീഫിനെയും ഭാര്യ ഷാഹിദയെയും കൊല്ലുന്നത്. ഇവരും സാമ്പത്തികമായി അഫാനെ സഹായിച്ചിരുന്നില്ല. ചുള്ളാളത്തെ കൊലപാതകത്തിന് ശേഷം വീട്ടിലേക്ക് തിരിക്കുന്ന സമയത്ത് പെൺസുഹൃത്ത് ഫർസാനയോട് വീട്ടിൽ വന്ന് തന്റെ മുറിയിൽ ഇരിക്കാൻ അറിയിച്ചിരുന്നു. പിന്നാലെ സ്വന്തം വീട്ടിൽ മടങ്ങിയെത്തിയാണ് അഫാൻ പെൺസുഹൃത്തിനെ കൊലപ്പെടുത്തുന്നത്.

അഫ്സാൻ സ്കൂളിൽ നിന്ന് വരും വരെ അഫാൻ കാത്തുനിന്നു. അതിന് ശേഷം അഫ്സാനെ മന്തി വാങ്ങാൻ വിടുകയായിരുന്നു. അഫ്സാൻ ഓട്ടോയിൽ മന്തി വാങ്ങാൻ പോകുന്നതിൻ്റെ ദൃശ്യങ്ങൾ റിപ്പോർട്ടർ പുറത്തുവിട്ടിരുന്നു. തിരിച്ച് വീട്ടിലെത്തിയ ശേഷമാണ് സഹോദരനെ കൊലപ്പെടുത്തുന്നത്. പിന്നാലെ എലിവിഷം കഴിച്ചതിന് ശേഷമണ് പ്രതി പൊലീസ് സ്റ്റേഷനിലെത്തി കൊലപാതക വിവരം വെളിപ്പെടുത്തുന്നത്.

അഫ്സാനെ 22 തവണയാണ് പ്രതി ചുറ്റിക കൊണ്ട് തലയ്ക്കടിച്ചതെന്ന് പോസ്റ്റുമോർട്ടം റിപ്പോർട്ടിൽ പറയുന്നു. അഫ്സാന്റെ ചെവിക്ക് പിറകിലായി ഏറ്റ അടിയാണ് മരണത്തിന് കാരണമായിട്ടുണ്ടാവുകയെന്നാണ് സൂചന. അഫ്സാനേയും പെൺസുഹൃത്ത് ഫർസാനയേയുമണ് അഫാൻ ഏറ്റവും ക്രൂരമായി കൊലപ്പെടുത്തിയത്. ബന്ധുവായ ലത്തീഫിന്റെ തലയിൽ 27 തവണയാണ് പ്രതി അഫാൻ ചുറ്റികകൊണ്ട് അടിച്ചതെന്നാണ് റിപ്പോർട്ട്. ലത്തീഫിന്റെ ഭാര്യ ഷാഹിദയുടെ തലയിൽ 24 തവണയാണ് പ്രതി അടിച്ചതെന്നും പോസ്റ്റുമോർട്ടം റിപ്പോർട്ടിൽ പറയുന്നു.

Content Highlight: Venjaramoodu mass murder: Teacher says Afsan never shared issues at home, had a smiling face",left
"വ്യവസായ മേഖലയില്‍ ഒരു വർഷത്തിനിടെ 4071 കോടി നിക്ഷേപം സംസ്ഥാനത്തിന് ഒരു വർഷത്തിനിടെ വ്യവസായ മേഖലയില്‍ നേടാനായത് 4071 കോടി രൂപയുടെ നിക്ഷേപം. 82,358 തൊഴിൽ അവസരങ്ങൾ ഒരു വർഷത്തിനുള്ളിൽ സൃഷ്ടിക്കാനുമായി.

കെഎസ്ഐഡിസി വഴി 895 കോടി രൂപയുടെ നിക്ഷേപവും 2959 തൊഴിൽ അവസരങ്ങളും സൃഷ്ടിക്കാനായി. കിൻഫ്രയിലൂടെ 1600 കോടിയുടെ നിക്ഷേപവും 22,000 തൊഴിൽ അവസരങ്ങളും ജില്ലാ വ്യവസായ കേന്ദ്രങ്ങളിലൂടെ 1576 കോടി രൂപയുടെ നിക്ഷേപവും 57,399 തൊഴിൽ അവസരങ്ങളും സൃഷ്ടിച്ചു.50 കോടിയിലധികം മൂലധന നിക്ഷേപമുള്ള വ്യവസായങ്ങൾക്ക് മതിയായ രേഖകൾ സഹിതം സമർപ്പിച്ചാൽ ഒരാഴ്ചയ്ക്കുള്ളിൽ കോംപോസിറ്റ് ലൈസൻസ് നൽകാനുള്ള നിയമം പാസാക്കാനായതും നേട്ടമായി. സംരംഭകർ നേരിടുന്ന പ്രശ്നങ്ങൾ പരിഹരിക്കാൻ കെ-സിസ് പോർട്ടലിലൂടെ അഞ്ച് വകുപ്പുകളെ സംയോജിപ്പിച്ച് ഏകീകൃത പരിശോധനാ സംവിധാനം  ആവിഷ്‌കരിച്ചു. നിലവിൽ അഞ്ച് ലക്ഷത്തിലധികം സ്ഥാപനങ്ങൾ ഈ സംവിധാനത്തിന് കീഴിൽ രജിസ്റ്റർ ചെയ്തിട്ടുണ്ട്.

എംഎസ്എംഇ മേഖലയിൽ നിക്ഷേപങ്ങൾ വർധിച്ചു വരുന്ന സാഹചര്യത്തിലുണ്ടാകുന്ന സംശയങ്ങൾ പരിഹരിക്കുന്നതിനായി വിദഗ്ധ പാനലിസ്റ്റുകളെ ഉൾപ്പെടുത്തി എല്ലാ ജില്ലകളിലും എംഎസ്എംഇ ക്ലിനിക്കുകൾ ആരംഭിച്ചു. 2022–23 സംരംഭക വർഷമായി സർക്കാർ ആചരിക്കുന്നതിന്റെ തുടർച്ചയെന്നോണം ഒരു വർഷം ഒരു ലക്ഷം സംരംഭങ്ങൾ ആരംഭിക്കാനും നാല് ലക്ഷം തൊഴിൽ അവസരങ്ങൾ സൃഷ്ടിക്കാനും ലക്ഷ്യമിടുന്നുണ്ട്.കഴക്കൂട്ടത്തെ കിൻഫ്ര പാർക്കിൽ 75 കോടി രൂപയുടെ നിക്ഷേപ പദ്ധതിക്ക് ടാറ്റാ എലക്സിയുമായി കരാർ ഒപ്പുവച്ച് പത്ത് മാസത്തിനുള്ളിൽ കെട്ടിടവും കൈമാറി. ഈ പദ്ധതിയിലൂടെ ആറായിരം പേർക്ക് തൊഴിൽ ലഭിക്കും. കാക്കനാട് കിൻഫ്ര ഇലക്ട്രോണിക്‌സ് ആന്റ് മാനുഫാക്ചറിങ് ക്ലസ്റ്ററിൽ 1200 കോടി രൂപ ചെലവിൽ ഐടി, ഐടിഇഎസ്, ഡാറ്റ പ്രോസസിങ് ക്യാമ്പസ് ആരംഭിക്കുന്നതിനായി ടിസിഎസ്സുമായി ധാരണാപത്രം ഒപ്പുവച്ചു. ഇതിലൂടെ 20,000 പേർക്ക് തൊഴിൽ ലഭിക്കും.ഒരു ലക്ഷം തൊഴിൽ അവസരങ്ങൾ തുറക്കുന്ന കൊച്ചി-ബംഗളുരു വ്യവസായ ഇടനാഴിക്കായി നിശ്ചയിച്ച 2220 ഏക്കർ ഭൂമിയുടെ 70 ശതമാനം സർക്കാർ 10 മാസം കൊണ്ട് ഏറ്റെടുത്തിട്ടുണ്ട്.

Eng­lish Sum­ma­ry: 4071 crore in a year in the indus­tri­al sector

You may like this video also",left
"കെപിസിസി നേതൃത്വത്തെ മെരുക്കാന്‍ പരിഹാര ഫോര്‍മുല ഒരുങ്ങുന്നു. | കെപിസിസി നേതൃത്വത്തെ മെരുക്കാന്‍ പരിഹാര ഫോര്‍മുല ഒരുങ്ങുന്നു. ഉന്നതാധികാര സമിതിക്ക് രൂപം നല്‍കാന്‍ ഹൈക്കമാന്‍ഡ്. വണ്‍മാന്‍ഷോ അനുവദിക്കില്ല. കൂട്ടുത്തരവാദിത്തം ഉറപ്പാക്കും. രാഷ്ട്രീയകാര്യ സമിതിയുടെ ഇടവേളകളില്‍ ഉന്നതാധികാരസമിതി ചര്‍ച്ചചെയ്യും.

അതേസമയം, കെപിസിസി അധ്യക്ഷസ്ഥാനത്തേയ്ക്ക് അഞ്ചു പേരുകള്‍ സജീവ പരിഗണനയില്‍. കൊടിക്കുന്നില്‍ സുരേഷ്, സണ്ണി ജോസഫ്, ആന്‍റോ ആന്‍റണി, അടൂര്‍ പ്രകാശ്, റോജി എം.ജോണ്‍ എന്നിവര്‍ പട്ടികയില്‍. നേതൃമാറ്റം സംബന്ധിച്ച് ദീപ ദാസ് മുന്‍ഷി ഇൗയാഴ്ച റിപ്പോര്‍ട്ട് സമര്‍പ്പിക്കും

നേതൃമാറ്റ ചര്‍ച്ചകളിലെ അമര്‍ഷം നേരിട്ടറിയിക്കാന്‍ കെ.സുധാകരന്‍. കെ.സി.വേണുഗോപാലുമായി കെ.സുധാകരന്‍ കൂടിക്കാഴ്ച നടത്തും. തന്നെ ഇരുട്ടില്‍ നിര്‍ത്തി ചര്‍ച്ചകള്‍ നടത്തുന്നുവെന്ന് അറിയിക്കും.",neutral
"കത്തി ചൂണ്ടി വിമാനം തട്ടിക്കൊണ്ട് പോകാൻ ശ്രമം; യാത്രക്കാരൻ അക്രമിയെ വെടിവെച്ച് കൊലപ്പെടുത്തി കത്തി ചൂണ്ടി വിമാനം തട്ടിക്കൊണ്ടുപോകാൻ ശ്രമിച്ച അക്രമിയെ യാത്രക്കാരൻ വെടിവെച്ച് കൊലപ്പെടുത്തി. ബെലീസിലാണ് സംഭവം. 14 യാത്രക്കാരും രണ്ട് ജീവനക്കാരുമടങ്ങുന്ന ഒരു ചെറിയ ട്രോപിക് എയർ വിമാനത്തിലാണ് സംഭവം. ബെലീസിന്റെ മെക്സിക്കോ അതിർത്തിയോട് ചേർന്ന കൊറോസാൽ എന്ന ചെറുപട്ടണത്തിൽ നിന്ന് പ്രശസ്ത വിനോദസഞ്ചാര കേന്ദ്രമായ സാൻ പെഡ്രോയിലേക്ക് പോവുകയായിരുന്നു ഇവര്‍.

അമേരിക്കൻ പൗരനായ അകിന്യേല സാവ ടെയ്‌ലർ എന്ന അക്രമിയാണ് വിമാനം പറക്കുന്നതിനിടെ കത്തി ചൂണ്ടി ഭീഷണിപ്പെടുത്തിയത്. തന്നെ രാജ്യത്തിന് പുറത്തേക്ക് കൊണ്ടുപോകണമെന്നായിരുന്നു അക്രമിയുടെ ആവശ്യം. അക്രമി യാത്രക്കാരെയും പൈലറ്റിനെയും കുത്തിപ്പരിക്കേൽപ്പിച്ചതായും റിപ്പോർട്ടുണ്ട്.ഗുരുതരമായി പരിക്കേറ്റ യാത്രക്കാരന്‍ വിമാനത്തിൽ വെച്ച് അക്രമിയെ വെടിവെച്ചുകൊലപ്പെടുത്തുകയായിരുന്നു. അക്രമിയ്ക്ക് വിമാനത്തിലേക്ക് കത്തി കൊണ്ടുവരാൻ എങ്ങനെ കഴിഞ്ഞുവെന്ന് വ്യക്തമല്ല.",left
"‌‌ | 'കൈ' വിവാദം: ഷാഫിയും രാഹുലും നിഷ്കളങ്കരായ കുട്ടികളെന്ന് സതീശന്‍; കൈ വേണ്ടെന്ന് പറഞ്ഞവർക്ക് കൈയില്ലെന്ന് രാഹുൽ -              - പാലക്കാട്:പാലക്കാട്ടെ എല്‍ഡിഎഫ് സ്ഥാനാര്‍ത്ഥി പി സരിന്‌ രാഹുൽ മാങ്കൂട്ടത്തിലും ഷാഫിയും ഹസ്തദാനം നിരസിച്ച സംഭവത്തില്‍ വിവാദം കൊഴുക്കുന്നു. പി സരിന്‌ കൈ കൊടുക്കാൻ തയ്യാറാവാത്ത ഷാഫിയെയും രാഹുലിനെയും ന്യായീകരിച്ച് പ്രതിപക്ഷ വി ഡി സതീശൻ. ഷാഫിയും രാഹുലും നിഷ്കളങ്കരായ കുട്ടികളാണ്. കൂടെ നിന്ന് ചതിച്ചു പോയ ആളെ കണ്ടപ്പോൾ അവർക്ക് വികാരമുണ്ടായതാണെന്നും അത് കാര്യമാക്കേണ്ടതില്ലെന്നും സതീശൻ ഏഷ്യാനെറ്റ് ന്യൂസിനോട് പറഞ്ഞു. 50 വർഷത്തിനിടെ കോൺഗ്രസ് ഒറ്റക്കെട്ടായി നേരിടുന്ന ഉപതെരഞ്ഞെടുപ്പാണ് ഇത്തവണ നടക്കുന്നത് എന്നും പ്രതിപക്ഷ നേതാവ് അവകാശപ്പെട്ടു.

ഷാഫി പറമ്പിലും രാഹുൽ മാങ്കൂട്ടത്തിലും ഹസ്തദാനം ചെയ്യാത്തതിൽ വലിയ വിഷമമില്ലെന്ന് പി സരിൻ ഏഷ്യാനെറ്റ്‌ ന്യൂസിനോട് പ്രതികരിച്ചു. ഞാൻ എന്റെ സ്വഭാവമാണ് പ്രകടിപ്പിച്ചത്. അവർ അവരുടെ സംസ്കാരം കാണിച്ചു. പാലക്കാട്ടുക്കാരൻ എന്ന നിലയിൽ രാഹുലിനോട് ആതിഥ്യ മര്യാദയാണ് കാണിച്ചത്. വന്ന് കയറിയ ആൾക്ക് തിരിച്ച് ആ മര്യാദ ഉണ്ടായില്ല. അത് പാലക്കാടൻ ജനതയോടുള്ള ധിക്കാരമാണെന്ന് സരിൻ പറഞ്ഞു. പ്രതിപക്ഷ നേതാവാണ് ഏറ്റവും വലിയ നിഷ്കളങ്കൻ എന്ന് ഫലം വരുമ്പോൾ ബോധ്യമാകുമെന്നും സരിന്‍ പരിഹസിച്ചു. പാലക്കാട്‌ ബിജെപി വൻ തോതിൽ പണം ഒഴുക്കുന്നുണ്ട്. ഇത് കൈപ്പറ്റുന്നവർ കോൺഗ്രസുകാരാണ്. വിഷയത്തില്‍ തെളിവ് സഹിതം പരാതിപ്പെടും അദ്ദേഹം കൂട്ടിച്ചേര്‍ത്തു.

 :'ഷാഫീ... കൈ തന്നിട്ടുപോണം...രാഹുലേ....'; കല്യാണവേദിയിലും പിണക്കം, സരിന്റെ ഹസ്തദാനം നിരസിച്ച് രാഹുലും ഷാഫിയും

അതേസമയം, കൈ വേണ്ട എന്ന് പറഞ്ഞ് പോയവർക്ക് ഇനി കൈ തരില്ലെന്ന് രാഹുൽ മാങ്കൂട്ടത്തിൽ പറഞ്ഞു. പാലക്കാടിന് കൈ കൊടുത്തിട്ടുണ്ട്. അതിനപ്പുറം ഒരു കൈയും തനിക്ക് വേണ്ട. ജനങ്ങളെ ബാധിക്കുന്ന ഗൗരവമുള്ള വിഷയങ്ങൾ ചർച്ച ചെയ്യണമെന്നും ജനങ്ങൾക്ക് എല്ലാം മനസിലാകുമെന്നും രാഹുൽ ഏഷ്യാനെറ്റ്‌ ന്യൂസിനോട് പ്രതികരിച്ചു.

ഇന്നലെയാണ് പാലക്കാട്ടെ ഒരു കല്യാണ വീട്ടിൽ വോട്ട് തേടിയെത്തിയ പി സരിന്റെ ഹസ്തദാനം രാഹുൽ മാങ്കൂട്ടത്തിലും ഷാഫിയും നിരസിച്ചത്. നിരവധി തവണ രാഹുലിനെയും ഷാഫിയെയും സരിന്‍ വിളിച്ചെങ്കിലും തിരിഞ്ഞുനോക്കാതെ ഇരുവരും നടന്ന് പോവുകയായിരുന്നു.",right
";         ' ,  ':സര്‍ക്കാരിനെതിരെ സമരപരമ്പരയുമായി യുഡിഎഫ്; 'നോ ക്രൈം നോ ഡ്രഗ്സ്' എന്ന പേരിൽ സെക്രട്ടറിയേറ്റിൽ ഉപവാസ സമരം -        ;         ' ,  - തിരുവനന്തപുരം: സംസ്ഥാന സർക്കാരിനെതിരെ പ്രതിഷേധം ശക്തമാക്കാൻ യുഡിഎഫ് തീരുമാനം. സംസ്ഥാനത്ത് വര്‍ധിച്ചുവരുന്ന കൊലപാതകങ്ങൾക്കും ലഹരി വ്യാപനത്തിനുമെതിരെ മാർച്ച് അഞ്ചിന് സെക്രട്ടറിയേറ്റിന് മുന്നിൽ ഉപവാസം നടത്തുമെന്ന് യുഡിഎഫ് കണ്‍വീനര്‍ എംഎം ഹസൻ വാര്‍ത്താസമ്മേളനത്തിൽ അറിയിച്ചു. നോ ക്രൈം നോ ഡ്രഗ്സ് എന്ന മുദ്രാവാക്യം ഉയർത്തിയായിരിക്കും ഉപവാസ സമരം.

മാര്‍ച്ച് 13ന് എസ് സി, എസ് ടി ഫണ്ടുകൾ വെട്ടിക്കുറച്ചതിനും ന്യൂനപക്ഷ ഫണ്ട് കുറച്ചതിനുമെതിരെ കൊച്ചിയിൽ പ്രതിഷേധം സംഘടിപ്പിക്കും. ഏപ്രിൽ നാലിന് കേരളത്തിലെ എല്ലാ തദ്ദേശ സ്ഥാപനങ്ങള്‍ക്ക് മുന്നിലും രാപ്പകൽ സമരം നടത്തും. ഏപ്രിൽ 10 ന് മലയോര കർഷകരെ അണിനിരത്തി മലയോര ജില്ലകളിൽ ഫോറസ്റ്റ് ഓഫീസ് മാർച്ച് നടത്തും. പ്രതിപക്ഷ നേതാവ് നയിക്കുന്ന തീരദേശ യാത്ര ഏപ്രിൽ 21 മുതൽ 30 വരെ നടക്കും. കാസർകോട് നെല്ലിക്കുന്ന് മുതൽ തിരുവനന്തപുരം വിഴിഞ്ഞം വരെയായിരിക്കും തീരദേശ യാത്ര. വനം നിയമത്തിൽ ഇളവ് ആവശ്യപ്പെട്ട് പ്രധാനമന്ത്രിയെ കാണാനും യുഡിഎഫ് തീരുമാനിച്ചു.

യുഡിഎഫ് ജില്ലാ തലത്തിലും പഞ്ചായത്ത് തലത്തിലും പ്രക്ഷോഭങ്ങൾ നടത്തും. താഴെ തട്ടിലെ പ്രവർത്തകർക്കായി ക്യാമ്പ് സംഘടിപ്പിക്കും. കൊലപാതകങ്ങൾ വർധിച്ചിട്ടും നടപടി ഉണ്ടാകുന്നില്ല. കൊലപാതകത്തെ പ്രോൽസാഹിപ്പിക്കുന്ന രാഷ്ട്രീയ സംസ്കാരമാണ് ഇതിനുകാരണം. കൊലയാളികളെ സംരക്ഷിക്കുന്ന പാർട്ടിയുടെ നേതാവാണ് മുഖ്യമന്ത്രി. ആർക്കും ആരെയും കൊല്ലാം എന്ന സ്ഥിതിയാണ് കേരളത്തിൽ. രാസലഹരിയുടെ പറുദീസയായി കേരളത്തെ മാറ്റിയത് ഈ സർക്കാരാണ്. പൊലീസും എക്സൈസും നിഷ്ക്രിയമാണ്. ലഹരി കേസുകളിൽ പ്രതികളിൽ കൂടുതലും ഡിവൈഎഫ്ഐക്കാരും എസ് എഫ്ഐക്കാരുമാണെന്നും എംഎം ഹസൻ ആരോപിച്ചു.

കടൽ മണൽ ഖനനം: എൽഡിഎഫ് ക്ഷണം തള്ളി യുഡിഎഫ്

കടൽ മണൽ ഖനനത്തിൽ എൽഡിഎഫുമായി ചേർന്ന് സമരം വേണ്ടെന്ന് യുഡി എഫ് തീരുമാനം. ഖനനത്തിന് എല്ലാ സഹായവും ചെയ്തത് സംസ്ഥാന സർക്കാരാണെന്നും സ്വന്തം നിലയ്ക്ക് സമരം ചെയ്യാനാണ് തീരുമാനമെന്നും എംഎം ഹസൻ പറഞ്ഞു. സിപിഎമ്മുമായി യോജിച്ച് സമരത്തിനില്ല. സിപിഎം വേദിയിൽ ബിജെപി നേതാവിനെ പ്രസംഗിക്കാൻ വിളിച്ചത് കേരളത്തിലെ സിപിഎം -ബി ജെ പി ധാരണയുടെ തെളിവാണ്. തദ്ദേശ തെരഞ്ഞെടുപ്പ് ലക്ഷ്യമിട്ട് ബിജെപി യിലേക്ക് ഒരു പാലമിട്ടിരിക്കുകയാണ് സിപിഎം. ഇതുകൊണ്ടാണ് പികെ കൃഷ്ണദാസിനെ സിപിഎം സംസ്ഥാന സമ്മേളനത്തിന്‍റെ ഭാഗമായ പരിപാടിയിൽ വിളിച്ചതെന്നും എംഎം ഹസൻ ആരോപിച്ചു.

പിസി ജോർജ്ജിൻ്റെ ജാമ്യാപേക്ഷയിൽ കോടതിയിൽ ശക്തമായ വാദപ്രതിവാദം; ജാമ്യം ലഭിക്കുമോയെന്ന് നാളെ അറിയാം",right
"Keralaബന്ധുക്കളെ കൊന്നുതള്ളിയ ബാലകൃഷ്ണൻ; നാടിനെ നടുക്കിയ 84ലെ വാകേരി കൂട്ടക്കൊല; വെഞ്ഞാറമ്മൂട് കൊലയുമായി സാമ്യതകളേറെ1990 മാര്‍ച്ച് പതിനാറിന് കണ്ണൂര്‍ സെന്‍ട്രല്‍ ജയിലില്‍ വെച്ച് പ്രതിയെ തൂക്കിക്കൊന്നു വെഞ്ഞാറമ്മൂട് ഒരു കുടുംബത്തിലെ നാല് പേരെ ഉള്‍പ്പെടെ അഞ്ച് പേരെ 23 കാരന്‍ തലയ്ക്കടിച്ച് കൊലപ്പെടുത്തിയത് ഇക്കഴിഞ്ഞ തിങ്കളാഴ്ചയായിരുന്നു. രാവിലെ പത്ത് മണിക്കും ആറ് മണിക്കുമിടെയായിരുന്നു അഫാന്‍ എന്ന 23 കാരന്‍ പിതൃമാതാവ്, പിതൃസഹോദരന്‍, ഭാര്യ, സഹോദരന്‍, പെണ്‍സുഹൃത്ത് എന്നിവരെ അരുംകൊല ചെയ്തത്. അമ്മ ഗുരുതര പരിക്കുകളോടെ ആശുപത്രിയില്‍ ചികിത്സയിലാണ്. വെഞ്ഞാറമ്മൂട് കൊല വലിയ രീതിയില്‍ ചര്‍ച്ചയാകുമ്പോള്‍ 41 വര്‍ഷം മുന്‍പ് നടന്ന സമാന രീതിയിലുള്ള മറ്റൊരു കൂട്ടക്കൊലയും ഓർത്തെടുക്കുകയാണ് വയനാട്ടുകാർ. വയനാട് സുല്‍ത്താന്‍ ബത്തേരിക്കടുത്ത് വാകേരിയില്‍ ബാലകൃഷ്ണന്‍ എന്ന 25കാരന്‍ അഞ്ച് മണിക്കൂറിനിടെ കൊലപ്പെടുത്തിയത് നാല് പേരെയായിരുന്നു, അതും ബന്ധുക്കളെ.

1984 ജനുവരി 27നായിരുന്നു വാകേരിയില്‍ കൂട്ടക്കൊല നടന്നത്. വാകേരി സ്വദേശികളായ നാരായണന്‍ ചെട്ടി, ഭാര്യ ദേവകി, മകന്‍ ശ്രീധരന്‍, മകള്‍ ജയശ്രീ എന്നിവരായിരുന്നു അതിദാരുണമായി കൊല്ലപ്പെട്ടത്. ദേവകിയുടെ സഹോദരി അമ്മാളുവിന്റെ മകനായിരുന്നു ബാലകൃഷ്ണന്‍. കൊല്ലപ്പെടുമ്പോള്‍ ശ്രീധരന്റെ പ്രായം 20 ഉം ജയശ്രീയുടെ പ്രായം പതിനേഴുമായിരുന്നു. നാരായണ ചെട്ടിയുമായുള്ള സാമ്പത്തിക പ്രശ്‌നങ്ങളും മറ്റൊരു മകള്‍ വാസന്തിയെ വിവാഹം കഴിച്ചു നല്‍കാത്തതിന്റെ വൈരാഗ്യവുമാണ് അരുംകൊലയില്‍ കലാശിച്ചതെന്ന് പൊലീസ് കണ്ടെത്തിയിരുന്നു. സംഭവം നടക്കുമ്പോള്‍ ബാലകൃഷ്ണന്‍ വിവാഹിതനും ഒരു കുട്ടിയുടെ പിതാവുമായിരുന്നു.

സംഭവ ദിവസം രാത്രി ബാലകൃഷ്ണന്‍, നാരായണന്‍ ചെട്ടിയുടെ വീട്ടിലെത്തി. ബന്ധുവിന് അസുഖം കൂടുതലാണെന്നും ആശുപത്രിയിലേക്ക് പോകണമെന്നും പറഞ്ഞ് നാരായണന്‍ ചെട്ടിയെ ബാലകൃഷ്ണന്‍ വീട്ടില്‍ നിന്ന് വിളിച്ചിറക്കി. തുടര്‍ന്ന് നാരായണ്‍ ചെട്ടിയുമായി അര കിലോമീറ്റര്‍ അകലെയുള്ള വയലിലേയ്ക്ക് എത്തി. ഇവിടെ വെച്ച് നാരായണ്‍ ചെട്ടിയെ ബാലകൃഷ്ണന്‍ വെട്ടിക്കൊല്ലുകയായിരുന്നു. ഇതിന് ശേഷം ബാലകൃഷ്ണന്‍ വീണ്ടും നാരായണന്‍ ചെട്ടിയുടെ വീട്ടിലെത്തി മുന്‍പ് പറഞ്ഞ അതേ നുണ ആവര്‍ത്തിച്ച് ഭാര്യ ദേവകിയേയും വിളിച്ചിറക്കിക്കൊണ്ടുപോയി കൊന്നു. ശ്രീധരനും ജയശ്രീയുമായിരുന്നു അടുത്ത ഇരകള്‍. ഇരുവരേയും വീട്ടില്‍ നിന്ന് വിളിച്ചുകൊണ്ടുപോയ ബാലകൃഷ്ണന്‍ സമാന രീതിയില്‍ വെട്ടിക്കൊലപ്പെടുത്തി. മാതാപിതാക്കളേയും സഹോദരങ്ങേയും കാണാതായതോടെ നാരായണന്‍ ചെട്ടിയുടെ മകള്‍ വാസന്തിക്ക് സംശയമായി. വാസന്തി സഹോദരി ആറ് വയസുകാരി ബിന്ദുവിനേയും കൂട്ടി തൊട്ടടുത്ത വീട്ടിലേക്ക് ഓടിരക്ഷപ്പെട്ടു. സംഭവത്തിന് പിന്നാലെ പ്രതി ഒളിവിൽ പോയി.

കേണിച്ചിറ എസ്‌ഐ സി ഒ രാഘവന്‍ നമ്പ്യാരുടെ നേതൃത്വത്തിലായിരുന്നു കേസന്വേഷണം. വൈകാതെ തന്നെ ബാലകൃഷ്ണനെ പൊലീസ് പിടികൂടി. നാല് വര്‍ഷത്തെ വിചാരണയ്‌ക്കൊടുവില്‍ കല്‍പറ്റ കോടതി പ്രതിക്ക് വധശിക്ഷ വിധിച്ചു. അപ്പീല്‍ പോയെങ്കിലും മേല്‍ക്കോടതി ശിക്ഷ ശരിവെച്ചു. 1990 മാര്‍ച്ച് പതിനാറിന് കണ്ണൂര്‍ സെന്‍ട്രല്‍ ജയിലില്‍വെച്ച് പ്രതിയെ തൂക്കിക്കൊന്നു.

Content Highlights- 41 years back vakery murder case has lots of equity to venjarammoodu murder case",left
"ആലപ്പുഴ അപകടം: ഷാമിൽ ഖാന് 1000 രൂപ വാടക നൽകി; വാഹന ഉടമക്കെതിരെ മോട്ടോർവാഹന വകുപ്പ് നടപടിയെടുക്കും  -    1000               - ആലപ്പുഴ: ആലപ്പുഴ കളർകോട് വാഹനാപകടത്തിൽ വാഹന ഉടമ ഷാമിൽ ഖാനെതിരെ നടപടിയെടുക്കാൻ മോട്ടോർവാഹന വകുപ്പ്. വാഹനം നൽകിയത് വാടകക്കാണെന്ന വിവരം പുറത്ത് വന്നതിനെ തുടർന്നാണ് മോട്ടോർ വാഹനവകുപ്പിന്റെ തീരുമാനം. വാടകയായ 1000 രൂപ വിദ്യാർത്ഥിയായ ഗൗരിശങ്കർ വാഹന ഉടമ ഷാമിൽഖാന് ഗൂഗിൾ പേ ചെയ്ത് നൽകിയതായി വ്യക്തമായിട്ടുണ്ട്. പോലീസും മോട്ടോർ വാഹനവകുപ്പും ബാങ്കിൽ നിന്ന് പണമിടപാട് വിവരങ്ങൾ ശേഖരിക്കുമെന്ന് അറിയിച്ചിട്ടുണ്ട്. വാടക വാങ്ങിയല്ല കാർ നൽകിയതെന്നായിരുന്നു ഷാമിൽ ഖാന്റെ ആദ്യമൊഴി

വാഹന ഉടമ ഷാമിൽ ഖാന് റെൻ്റ് ക്യാബ് ലൈസൻസ് ഇല്ലെന്നും വാഹനത്തിൻ്റെ ആർസി ബുക്ക് ക്യാൻസൽ ചെയ്യുമെന്നും ആലപ്പുഴ ആർടിഒ അറിയിച്ചു. ഷാമിൽഖാൻ്റെ മറ്റ് വാഹനങ്ങളുടെ വിവരങ്ങളും മോട്ടോർ വാഹന വകുപ്പ് ശേഖരിച്ചു. വാഹനത്തിന് എന്തോ കുഴപ്പം ഉള്ളത് പോലെ തോന്നി എന്ന് വാഹനം ഓടിച്ച ഗൗരി ശങ്കർ മൊഴി നൽകിയിരുന്നു. അതിനിടെ വിദ്യാർത്ഥികൾ വണ്ടാനത്തെ പമ്പിൽ ഇന്ധനം നിറയ്ക്കാനെത്തുന്ന ദൃശ്യങ്ങളും പുറത്തുവന്നിട്ടുണ്ട്. 500 രൂപയ്ക്ക് ഇന്ധനം നിറച്ചു നിറച്ച ശേഷമാണ് കാത്തുനിന്ന സുഹൃത്തുക്കളെ കയറ്റാൻ ഇവർ പോകുന്നത്.",right
"ചെറിയ മുറ്റത്ത് മികച്ച പച്ചക്കറി കൃഷിയുമായി ബാബു ചെറിയ വീട്ടുമുറ്റത്ത് മികച്ച ജൈവപച്ചക്കറി കൃഷി നടത്തി ശ്രദ്ധേയനാവുകയാണ് ചെല്ലാര്‍കോവില്‍ സ്വദേശി ബാബു സക്‌റിയ.     വീട്ടുമുറ്റത്തെ പരിമിതമായ സ്ഥലത്ത് സമ്പൂര്‍ണ്ണ ജൈവ പച്ചക്കറി കൃഷിയാണ് കഴിഞ്ഞ മൂന്ന് വര്‍ഷത്തിലധികമായി  അണക്കര ചെല്ലാര്‍കോവില്‍ വേമ്പിലാമറ്റം ബാബു സ്‌കറിയ നടത്തി വരുന്നത്. സ്വന്തം വീട്ടുമുറ്റം എങ്ങനെ വൃത്തിയായി സംരക്ഷിക്കാം എന്ന ചിന്തയില്‍ നിന്നുമാണ് ബാബു സ്‌കറിയ എന്ന കര്‍ഷകന് ജൈവ പച്ചക്കറി തോട്ടം എന്ന ആശയം രൂപപ്പെട്ടത്. അത്ര വിശാലമല്ലാത്ത വീട്ടുമുറ്റത്ത് നൂറോളം ചുവട് വള്ളിപ്പയര്‍ നടുകയും അതിലൂടെ മികച്ച വിളവ് ലഭിച്ച് വരുന്നു.

ഇതോടൊപ്പം തക്കാളി, പച്ചമുളക്, ചീര, ചാക്കുകളില്‍ വളര്‍ത്തുന്ന മരച്ചീനി എന്നിവയും ഈ കര്‍ഷകന്‍ വീടിനു ചുറ്റും കൃഷി ചെയ്യുന്നുണ്ട്. ഒരു ഘട്ടത്തിലും കീടനാശിനിയോ രാസവളമോ പ്രയോഗിക്കാതെയുള്ള ക്യഷിരീതിയാണ് തുടര്‍ന്ന് വരുന്നത്.   ആട്ടിന്‍കാഷ്ഠവും പിണ്ണാക്ക് വളങ്ങളും മാത്രമാണ് പച്ചക്കറി കൃഷിക്ക് ഉപയോഗിക്കുന്നത്.  മികച്ച വിളവ് ലഭിച്ചതോടെ പയര്‍ വില്‍പ്പനയിലൂടെ ഭേദപ്പെട്ട വരുമാനവും ലഭിക്കുന്നതായി ബാബു പറയുന്നു.  ചക്കുപള്ളം കൃഷി ഓഫീസര്‍ പ്രിന്‍സി ജോണിന്റെ നേത്യത്വത്തിലുള്ള ഉദ്യോഗസ്ഥര്‍  തോട്ടം സന്ദര്‍ശിക്കുകയും ആവശ്യമായ നിര്‍ദ്ദേശങ്ങളും സഹായങ്ങളും നല്‍കി വരുന്നു. ഞങ്ങളും കൃഷിയിലേക്ക് എന്ന പദ്ധതിയുടെ ഭാഗമായി് ആനുകൂല്യങ്ങളും  ചക്കുപള്ളം കൃഷി ഓഫീസ് വഴിയും ലഭിച്ച് വരന്നു. ഒരിഞ്ച് സ്ഥലം പോലും പാഴാക്കാതെ എങ്ങനെ ഭക്ഷ്യ ഉല്‍പ്പാദനവും അതിലൂടെ വരുമാനവും കണ്ടെത്താം എന്നതിന് മികച്ച മാതൃകയായിരിക്കുകയാണ് ബാബു സ്‌ക്കറിയയുടെ കൃഷി തോട്ടം.

Eng­lish Summary:Babu with excel­lent veg­etable cul­ti­va­tion in small yardYou may also like this video",left
"Nationalഅദാനിക്കെതിരായ സാമ്പത്തിക തട്ടിപ്പ്-കൈക്കൂലി കേസ്; ഇന്ത്യയുടെ സഹായം തേടി യുഎസ്അദാനിയും മറ്റ് ആരോപണവിധേയരും ഇന്ത്യയിലാണെന്ന ചൂണ്ടിക്കാട്ടിയാണ് നീക്കം. ന്യൂഡൽഹി: കൈക്കൂലി, സാമ്പത്തിക തട്ടിപ്പ് ഉൾപ്പെടെയുള്ള കേസുകളിൽ അദാനി ഗ്രൂപ്പ് സ്ഥാപകൻ ഗൗതം അദാനിക്കും, സാഗർ അദാനിക്കും എതിരായ അന്വേഷണത്തിൽ ഇന്ത്യയുടെ സഹായം തേടി യുഎസ്. യുഎസ് ഓഹരി വിപണിയുടെ നിയന്ത്രണ ഏജൻസിയായ സെക്യൂരിറ്റീസ് ആൻഡ് എക്സ്ചേഞ്ച് കമ്മീഷൻ (എസ്ഇസി) ആണ് ഇന്ത്യയുടെ സഹായം അഭ്യർത്ഥിച്ചിരിക്കുന്നത്. ഇന്ത്യയുടെ സഹായം അഭ്യർത്ഥിച്ചതായി റെ​ഗുലേറ്റർ ന്യൂയോർക്ക് ജില്ലാ കോടതിയെ അറിയിച്ചിട്ടുണ്ട്. അദാനിയും മറ്റ് ആരോപണവിധേയരും ഇന്ത്യയിലാണെന്ന് ചൂണ്ടിക്കാട്ടിയാണ് നീക്കം.

സെക്യൂരിറ്റീസ് തട്ടിപ്പ്, 265 മില്യൺ ഡോളറിൻ്റെ (ഏകദേശം 2200 കോടി) കൈക്കൂലി കേസ് എന്നിവയിലാണ് എസ്ഇസി ഇന്ത്യയുടെ സഹായം അഭ്യർത്ഥിച്ചിരിക്കുന്നത്. അതേസമയം സംഭവത്തിൽ അദാനി​ ഗ്രൂപ്പോ നിയമ മന്ത്രാലയമോ പ്രതികരിച്ചിട്ടില്ല.

വാഷിം​ഗ്ടൺ സന്ദർശനത്തിൽ ഡൊണാൾഡ് ട്രംപുമായി നടത്തിയ കൂടിക്കാഴ്ചയിൽ താൻ അദാനി കേസ് ചർച്ച ചെയ്തിട്ടില്ല എന്നായിരുന്നു പ്രധാനമന്ത്രി നരേന്ദ്ര മോദി പറഞ്ഞത്. ഇതിന് പിന്നാലെയാണ് സംഭവം. അദാനിയെ കുറിച്ച് കൂടിക്കാഴ്ചയിൽ ചർച്ച നടന്നിട്ടുണ്ടോ എന്ന ചോദ്യത്തിന് ഇന്ത്യയുടെ പാരമ്പര്യം ജനാധിപത്യമാണെന്നും ലോകം ഒന്നാണെന്നാണ് തങ്ങൾ വിശ്വസിക്കുന്നതെന്നും മോദി പ്രതികരിച്ചിരുന്നു. വ്യക്തികളുടെ വിഷയങ്ങൾ രണ്ട് പ്രമുഖ നേതാക്കളുടെ കൂടിക്കാഴ്ചയിൽ വിഷയമാകില്ലെന്നും പ്രധാനമന്ത്രി നരേന്ദ്ര മോദി കൂട്ടിച്ചേർത്തു.

അതേസമയം വിഷയത്തിൽ ​ഗൗതം അദാനിയെ അറസ്റ്റ് ചെയ്യണമെന്നാവശ്യപ്പെട്ട് കോൺ​ഗ്രസ് രം​ഗത്തെത്തിയിട്ടുണ്ട്. മോദി അദാനിയ്ക്ക് സംരക്ഷണമൊരുക്കുകയാണെന്നും കോൺ​ഗ്രസ് പറഞ്ഞു. വിമർശനവുമായി തൃണമൂൽ കോൺ​ഗ്രസ് എംപി മഹുവ മൊയിത്രയും രം​ഗത്തെത്തിയിട്ടുണ്ട്.

'മോദിയുടെ ആത്മാർത്ഥ സുഹൃത്തായ അദാനിക്കെതിരായ പരാതി അന്വേഷിക്കണമെന്ന് യുഎസ് എസ്ഇസി ആവശ്യപ്പെട്ടിരിക്കുകയാണ്. തികച്ചും വ്യക്തിപരമായ ഈ വിഷയത്തിൽ മോദി നിയമപ്രകാരമുള്ള ചുമതല നിർവഹിക്കുമോ ഇല്ലയോ? രാജ്യത്തിന് ഉത്തരമറിയണം', മഹുവ മൊയിത്ര എക്സിൽ കുറിച്ചു.

Content Highlight: US seeks India'shelp in cases against Adani",left
"| 2 ടൗൺഷിപ്പുകളിലായി 1000 ചതുരശ്ര അടിയിൽ ഒറ്റനിലയുള്ള വീടുകൾ; വയനാട് പുനരധിവാസ പദ്ധതിക്ക് മന്ത്രിസഭയുടെ അംഗീകാരം -       - തിരുവനന്തപുരം:വയനാട് ഉരുൾപ്പൊട്ടൽ ദുരന്തബാധിതരെ പുനരധിവസിപ്പിക്കുന്ന പദ്ധതിക്ക് മന്ത്രിസഭയുടെ അംഗീകാരം. ചീഫ് സെക്രട്ടറിയുടെ നേതൃത്വത്തിൽ തയ്യാറാക്കിയ മാസ്റ്റർ പ്ലാനിനാണ് മന്ത്രിസഭായോഗം അംഗീകാരം നൽകിയത്. മുണ്ടക്കൈ- ചൂരൽമല ഉരുൾപൊട്ടൽ ദുരന്തത്തിന് ഇരയായവരുടെ പുനരധിവാസത്തിനാണ് പദ്ധതി.

രണ്ട് ടൗൺഷിപ്പുകളിലായി ആയിരം ചതുരശ്ര അടിയിൽ ഒറ്റനിലയുള്ള വീടുകളാണ് പദ്ധതിയിലുള്ളത്. മൂന്നരയ്ക്ക് വാർത്താ സമ്മേളനത്തിൽ മുഖ്യമന്ത്രി പദ്ധതിയെ കുറിച്ചുള്ള കൂടുതല്‍ കാര്യങ്ങൾ വിശദീകരിക്കും. അതേസമയം, പുനരധിവസത്തിന് സന്നദ്ധത അറിയിച്ചവരുമായി മുഖ്യമന്ത്രിയുടെ കൂടിക്കാഴ്ച ഉടൻ തുടങ്ങും. 50 വീടുകളിൽ കൂടുതൽ നിര്‍മ്മിക്കാമെന്ന് വാഗ്ധാനം ചെയ്തവരെയാണ് ആദ്യഘട്ടത്തിൽ കാണുന്നത്. കര്‍ണാടക സര്‍ക്കാരിന്‍റെയും രാഹുൽ ഗാന്ധിയുടേയും പ്രതിനിധികളുമായി കൂടിക്കാഴ്ച നടത്തും. മുസ്ലീം ലീഗ് ഡിവൈഎഫ്ഐ സംഘടനകളേയും കൂടിക്കാഴ്ചയ്ക്ക് വിളിച്ചിട്ടുണ്ട്. 12 മണി മുതൽ തിരുവനന്തപുരത്താണ് കൂടിക്കാഴ്ച നടക്കുന്നത്.

ഏഷ്യാനെറ്റ് ന്യൂസ് ലൈവ് യുട്യൂബിൽ കാണാം",right
"പഹല്‍ഗാം ഭീകരാക്രമണം: അന്വേഷണ ചുമതല എന്‍ഐഎയ്ക്ക് പഹല്‍ഗാം ഭീകരാക്രമണത്തിന്റെ അന്വേഷണ ചുമതല ദേശീയ അന്വേഷണ ഏജന്‍സിയെ ഏല്‍പ്പിച്ച് ആഭ്യന്തര മന്ത്രാലയം. ഇതിന്റെ ഔദ്യോഗികമായ അറിയിപ്പ് മന്ത്രാലയം പുറത്തിറക്കി. കേസ് രജിസ്റ്റര്‍ ചെയ്ത് എന്‍ഐഎ അന്വേഷണം ആരംഭിക്കും. പ്രാദേശിക പൊലീസില്‍ നിന്നും കേസ് ഡയറിയും എഫ്‌ഐആറും എന്‍ഐഎ ശേഖരിക്കും. നേരത്തെ എന്‍ഐഎ സംഘം പഹല്‍ഗാമിലുണ്ടായിരുന്നു.

സംഭവ സ്ഥലം അവര്‍ പരിശോധിക്കുകയും ചെയ്തു. എന്‍ഐഎയുടെ ഫോറന്‍സിക്ക് സംഘവും പഹല്‍ഗാമിലുണ്ട്.ചൊവ്വാഴ്ചയാണ് പഹല്‍ഗാമില്‍ ഭീകരന്മാര്‍ ടൂറിസ്റ്റുകളെ ലക്ഷ്യമിട്ട് ആക്രമണം നടത്തിയത്. 25 ഇന്ത്യന്‍ പൗരന്മാരും ഒരു നേപ്പാള്‍ പൗരനും ആക്രമണത്തില്‍ കൊല്ലപ്പെട്ടു. നിരവധി പേര്‍ക്ക് പരുക്കേല്‍ക്കുകയും ചെയ്തിട്ടുണ്ട്. 40 സിആര്‍പിഎഫ് ജവാന്മാരുടെ ജീവനെടുത്ത പുല്‍വാമ ആക്രമണത്തിന് ശേഷം ജമ്മുകശ്മീരില്‍ നടക്കുന്ന നടുക്കുന്ന ആക്രമണമാണിത്.",left
"| മുനമ്പം വിഷയത്തില്‍ സമവായ നീക്കവുമായി മുസ്ലിം ലീഗ്; ബിഷപ്പ് ഹൗസില്‍ നിര്‍ണായക കൂടിക്കാഴ്ച -                 - കൊച്ചി:മുനമ്പം വിഷയത്തിൽ സുപ്രധാന രാഷ്ടീയ നീക്കവുമായി മുസ്ലിം ലീഗ്. പാർട്ടി സംസ്ഥാന അധ്യക്ഷൻ സാദിഖലി തങ്ങൾ, അഖിലേന്ത്യാ ജനറൽ സെക്രട്ടറി പി കെ കുഞ്ഞാലിക്കുട്ടി എന്നിവർ കൊച്ചിയിലെത്തി ലത്തീൻ സഭാ മെത്രാൻ സമിതിയുമായി കൂടിക്കാഴ്ച നടത്തി. മുനമ്പം തർക്കത്തിലെ സാങ്കേതിക പ്രശ്നങ്ങൾ സർക്കാർ വേഗം അഴിക്കണമെന്ന് ലീഗ് നേതാക്കൾ ആവശ്യപ്പെട്ടു.

പാലക്കാട് ഉപതെരഞ്ഞെടുപ്പിലെ കൊട്ടിക്കലാശം തീരാൻ മൂന്ന് മണിക്കാർ മാത്രം ബാക്കിയുളളപ്പോഴാണ് ലീഗ് നേതാക്കൾ വരാപ്പുഴ അതിരൂപതാ ആർച്ച് ബിഷപ്പ് ഹൗസിലെത്തിയത്. ഒരുമണിക്കൂറോളം മെത്രാൻ സമിതിയുമായി കൂടിക്കാഴ്ച നടത്തി. മുനമ്പം സമരസമിതി പ്രതിനിധിയും എത്തിയിരുന്നു. പ്രശ്നം പരിഹരിക്കാൻ കഴിയുക സർക്കാരിനാണെന്നും വേഗത്തിൽ ഇടപെടണമെന്നും സാദിഖലി തങ്ങൾ പറഞ്ഞു. സർക്കാരുമായി സഹകരിച്ച് മുന്നോട്ട് പോകുമെന്ന് ലീഗ് നിലപാട് പറഞ്ഞിട്ടുള്ളതെന്ന് കുഞ്ഞാലിക്കുട്ടി പ്രതികരിച്ചു. മതമൈത്രിയിലുടെ പ്രശ്നം പരിഹരിക്കണമെന്നാണ് താൽപര്യമെന്ന് ബിഷപ് വർഗീസ് ചക്കാലയ്ക്കൽ പറഞ്ഞു.

പ്രശ്നം പരിഹരിക്കാൻ 22ന് സർക്കാർ ഉന്നതതല യോഗം വിളിച്ചിരിക്കെയാണ് ലീഗ് നേതാക്കൾ ബിഷപ്പ് ഹൗസിലെത്തിയത്. വഖഫ് ബോർഡിന്‍റെ തലപ്പത്ത് ലീഗ് നേതാക്കൾ ഇരുന്നപ്പോഴാണ് മുനമ്പത്തേത് വഖഫ് ഭൂമിയാണെന്ന് ഉത്തരവിട്ടതെന്ന് മന്ത്രി പി രാജീവ് അടക്കം ആരോപിച്ചിരുന്നു. മുനമ്പം വിഷയം ഉപതെരഞ്ഞെടുപ്പിൽ രാഷ്ടീയ വിഷയമാകുന്നത് കൂടി തിരിച്ചറിഞ്ഞാണ് പാലക്കാട് വോട്ടെടുപ്പിലേക്ക് പോകും മുമ്പ് ലീഗിന്‍റെ രാഷ്ട്രീയ നീക്കം

 :മുനമ്പത്ത് റീസർവെ ചിലരുടെ ഭാവനാസൃ‌ഷ്‌ടിയെന്ന് മന്ത്രി പി രാജീവ്; 'അ‍ഞ്ച് മിനിറ്റിൽ പരിഹരിക്കാവുന്ന പ്രശ്നമല്ല'

ഏഷ്യാനെറ്റ് ന്യൂസ് ലൈവ്",right
"ഡല്‍ഹിയെ നയിക്കാന്‍ വീണ്ടും വനിത; രേഖ ഗുപ്ത മുഖ്യമന്ത്രി |    ’ ഡല്‍ഹിക്ക് വീണ്ടും വനിത മുഖ്യമന്ത്രി. രേഖ ഗുപ്തയെ മുഖ്യമന്ത്രിയായി പ്രഖ്യാപിച്ച് ബിജെപി ദേശീയ നേതൃത്വം. ഇതോടെ രാജ്യത്തെ ബിജെപിയുടെ നിലവിലെ ഏക വനിത മുഖ്യമന്ത്രിയാകും രേഖ. നിലവില്‍ ബിജെപി ദേശീയ നിര്‍വാഹകസമിതി അംഗമാണ് രേഖ ഗുപ്ത. ഡല്‍ഹിയുടെ തലപ്പത്തേക്ക് നാലമത്തെ തവണയാണ് വനിതാ മുഖ്യമന്ത്രിയെത്തുന്നത്. അതേസമയം, തിരഞ്ഞെടുപ്പില്‍ അരവിന്ദ് കേജ്‍രിവാളിനെ തോല്‍പ്പിച്ച പര്‍വേശ് വര്‍മ്മ ഡല്‍ഹി ഉപമുഖ്യമന്ത്രിയാകും. ഇന്നു വൈകീട്ട് ബിജെപി ദേശീയ അധ്യക്ഷൻ ജെ.പി.നഡ്ഡയുടെ നേതൃത്വത്തിൽ ചേർന്ന ബിജെപി നിയുക്ത എംഎൽഎമാരുടെ യോഗത്തിന്‍റേതാണ് തീരുമാനം.

സമഗ്ര വികസനത്തിനായി സത്യസന്ധമായി പ്രവര്‍ത്തിക്കുമെന്ന് രേഖ ഗുപ്ത പ്രതികരിച്ചു. രേഖ ഗുപ്തയ്ക്ക് ആശംസകള്‍ നേര്‍ന്ന് മുന്‍ മുഖ്യമന്ത്രി അതിഷിയുമെത്തി. ഡല്‍ഹിയിലെ ജനങ്ങള്‍ക്ക് ബിജെപി നല്‍കിയ വാഗ്ദാനങ്ങള്‍ പാലിക്കുമെന്ന് പ്രതീക്ഷിക്കുന്നു. വികസനകാര്യങ്ങളില്‍ പൂര്‍ണപിന്തുണ നല്‍കുമെന്ന് അരവിന്ദ് കേജ്‍രിവാള്‍.",neutral
"മൂന്നാര്‍: കക്ഷി  ചേരുന്നതിന് നിയന്ത്രണം        ഇടുക്കി: മൂന്നാര്‍ കേസില്‍ കക്ഷി ചേരുന്നതിന് ഗ്രീന്‍ ട്രൈബ്യൂണല്‍ നിയന്ത്രണം ഏര്‍പ്പെടുത്തി.ഇടുക്കിയിലെ സിപിഎം നേതാവ് സി.വി വര്‍ഗീസ് കേസില്‍ കക്ഷി ചേരാന്‍ എത്തിയപ്പോഴാണ് ട്രൈബ്യൂണല്‍ നിര്‍ദ്ദേശം മുന്നോട്ടുവച്ചത്.

കേസുമായി ബന്ധമില്ലാത്ത നിരവധിപ്പേര്‍ കക്ഷി ചേരാന്‍ എത്തിയ സാഹചര്യത്തിലാണ് ട്രൈബ്യൂണല്‍ ഇടപെട്ടത്. മൂന്നാര്‍ ട്രൈബ്യൂണല്‍ പ്രദേശത്ത് അനധികൃതമായി കെട്ടിടം നിര്‍മ്മിച്ചിരിക്കുന്നവര്‍ക്ക് കാര്യങ്ങള്‍ ബോധിപ്പിക്കാന്‍ അവസരം ഉണ്ടാകണം.

ഇതിനായി സംസ്ഥാന സര്‍ക്കാര്‍ ലിസ്റ്റ് തയ്യാറാക്കണമെന്ന് ട്രൈബ്യൂണല്‍ നിര്‍ദ്ദേശിച്ചു. ട്രൈബ്യൂണല്‍ സെപ്തംബര്‍ 22ന് കേസ് പരിഗണിക്കും.
    
</>
</>",right
"Keralaകസ്റ്റംസ് ഉദ്യോഗസ്ഥന്റെ അമ്മയും മരിച്ചു; മൃതദേഹം കട്ടിലില്‍പൊലീസ് ഉദ്യോഗസ്ഥര്‍ എത്തി വീട് തുറന്ന് പരിശോധിച്ചപ്പോഴാണ് മൃതദേഹം കണ്ടെത്തിയത് കൊച്ചി: കാക്കനാട് ഈച്ചമുക്കിലെ ക്വാര്‍ട്ടേഴ്‌സില്‍ മരിച്ച നിലയില്‍ കണ്ടെത്തിയ കസ്റ്റംസ് ഉദ്യോഗസ്ഥന്റെ അമ്മയും മരിച്ചു. പൊലീസ് ഉദ്യോഗസ്ഥര്‍ എത്തി വീട് തുറന്ന് പരിശോധിച്ചപ്പോഴാണ് മൃതദേഹം കണ്ടെത്തിയത്. കട്ടിലില്‍ കിടക്കുന്ന നിലയിലായിരുന്നു മൃതദേഹം. നേരത്തേ കസ്റ്റംസ് ഉദ്യോഗസ്ഥനേയും സഹോദരിയേയും മരിച്ച നിലയില്‍ കണ്ടെത്തിയിരുന്നു. കസ്റ്റംസ് അഡീഷണല്‍ കമ്മീഷണര്‍ മനീഷ് വിജയ് ആണ് മരിച്ചത്.

ഇന്ന് വൈകിട്ട് ആറ് മണിയോടെ സഹപ്രവര്‍ത്തകര്‍ എത്തി പരിശോധിച്ചപ്പോഴാണ് ക്വാര്‍ട്ടേഴ്‌സില്‍ തൂങ്ങി മരിച്ച നിലയില്‍ മനീഷ് വിജയിയേയും സഹോദരി ശാലിനിയേയും കണ്ടെത്തിയത്. തുടര്‍ന്ന് സഹപ്രവര്‍ത്തകര്‍ പൊലീസില്‍ വിവരം അറിയിക്കുകയായിരുന്നു. പൊലീസ് എത്തി പരിശോധിച്ചപ്പോഴാണ് മൂന്ന് പേരെയും മരിച്ച നിലയില്‍ കണ്ടെത്തിയത്.

മനീഷ് വിജയ് കാക്കനാട് എത്തിയിട്ട് ഒന്നരവര്‍ഷമായെന്ന് പ്രദേശവാസി റിപ്പോര്‍ട്ടറിനോട് പറഞ്ഞിരുന്നു. അമ്മയും സഹോദരിയും മൂന്ന് മാസം മുന്‍പാണ് ഇവിടെ എത്തിയത്. പെങ്ങളുടെ കേസുമായി ബന്ധപ്പെട്ട് ജാര്‍ഖണ്ഡില്‍ പോകുന്നതിനായി മനീഷ് വിജയ് നാല് ദിവസത്തെ ലീവിന് അപേക്ഷിച്ചിരുന്നു. ഫോണില്‍ വിളിച്ചിട്ട് ലഭിക്കാതെ വന്നതോടെയാണ് സഹപ്രവര്‍ത്തകര്‍ അന്വേഷിച്ചെത്തിയതെന്നും പ്രദേശവാസി പറഞ്ഞിരുന്നു.

Content Highlights- Mother of customs officer also died in quarters in kakkanad",left
"സുനന്ദയുടെ മരണം: കൈയിലേത്‌ കുത്തിവെച്ച മുറിവെന്ന്‌ പോസ്റ്റുമോര്‍ട്ടം റിപ്പോര്‍ട്ട്‌     

ന്യൂദല്‍ഹി: കേന്ദ്രമന്ത്രിയും കോണ്‍ഗ്രസ്‌ നേതാവുമായ ശശി തരൂരിന്റെ ഭാര്യ സുനന്ദ പുഷ്ക്കറിന്റെ മരണം സംബന്ധിച്ച ദുരൂഹതയേറുന്നു. സുനന്ദയുടെ വലതു കൈത്തണ്ടയില്‍ എന്തോ കുത്തിവെച്ചതിന്റെ പാടുണ്ടായിരുന്നതായി പോസ്റ്റുമോര്‍ട്ടം റിപ്പോര്‍ട്ടില്‍ പറയുന്നു. 

സുനന്ദയുടെ ശരീരത്തിലെ പത്താം നമ്പര്‍ മുറിവൊഴികെ മേറ്റെല്ലാ മുറിവുകളും ബലപ്രയോഗത്തിലൂടെ ഉണ്ടായിട്ടുള്ളതാണ്‌. ഇവ മരണകാരണമല്ല. എന്നാല്‍ പത്താം നമ്പര്‍ മുറിവ്‌ എന്തോ കുത്തിവെച്ചതിന്റെ 'ഇഞ്ചക്ഷന്‍ മാര്‍ക്ക്‌' ആണ്‌ എന്നാണ്‌ പോസ്റ്റുമോര്‍ട്ടം റിപ്പോര്‍ട്ടിലുള്ളത്‌.

സുനന്ദയുടെ ശരീരത്തില്‍ 15 മുറിവുകളാണുണ്ടായിരുന്നത്‌. മരണത്തിന്‌ 12 മണിക്കൂര്‍ മുമ്പ്‌ സംഭവിച്ചതാണ്‌ പന്ത്രണ്ടാം നമ്പര്‍ മുറിവ്‌. പല്ലുകൊണ്ടുള്ള കടിയേറ്റ്‌ ഉണ്ടായതാണിത്‌. ഇഞ്ചക്ഷന്‍ മൂലമുണ്ടായ പത്താമത്തെ മുറിവാണ്‌ ദുരൂഹത സൃഷ്ടിച്ചിട്ടുള്ളത്‌.

പോസ്റ്റുമോര്‍ട്ടത്തിനായി സുനന്ദയുടെ ശരീരം കീറിമുറിക്കുമ്പോള്‍ നേരിയ ദുര്‍ഗന്ധമുള്ള ഒരുതരം വാതകം പുറത്തേക്ക്‌ വമിച്ചിരുന്നതായി ഡോ. സുധീര്‍ ഗുപ്ത ഒപ്പിട്ട്‌ നല്‍കിയ പോസ്റ്റുമോര്‍ട്ടം റിപ്പോര്‍ട്ടില്‍ പറയുന്നു. പത്താം നമ്പര്‍ മുറിവിനെക്കുറിച്ച്‌ റിപ്പോര്‍ട്ടില്‍ വിശദാംശങ്ങളില്ല.

ആന്തരാവയവങ്ങളുടെ പരിശോധനാ റിപ്പോര്‍ട്ടില്‍ നിന്നേ ഇഞ്ചക്ഷന്റെ സ്വഭാവമെന്തെന്ന്‌ വെളിപ്പെടൂ എന്നാണ്‌ മെഡിക്കല്‍ വൃത്തങ്ങള്‍ പറയുന്നത്‌. ഈ റിപ്പോര്‍ട്ട്‌ അടുത്ത മാസമേ പുറത്തുവരൂ. റിപ്പോര്‍ട്ട്‌ എത്രയും വേഗം ലഭ്യമാക്കാന്‍ ദല്‍ഹി പോലീസ്‌ സെന്‍ട്രല്‍ ഫോറന്‍സിക്‌ ലാബിന്‌ എഴുതിയിട്ടുണ്ട്‌.

ഉല്‍കണ്ഠ കുറയ്ക്കാനുള്ള മരുന്നിന്റെ അമിതോപയോഗമാണ്‌ സുനന്ദയുടെ മരണകാരണമെന്നാണ്‌ ഇതുവരെ കരുതപ്പെട്ടിരുന്നത്‌. എന്നാല്‍ ഇതാണ്‌ മരണകാരണമെന്നതിന്‌ സാഹചര്യത്തെളിവ്‌ മാത്രമേ ഉള്ളൂവെന്നാണ്‌ പോസ്റ്റുമോര്‍ട്ടം റിപ്പോര്‍ട്ടിലുള്ളത്‌.

സുനന്ദയുടെ മരണം റഷ്യന്‍ വിഷം ഉള്ളില്‍ ചെന്നാണെന്ന്‌ ബിജെപി നേതാവ്‌ സുബ്രഹ്മണ്യന്‍ സ്വാമി കഴിഞ്ഞ ദിവസം ആരോപിച്ചിരുന്നു. ഈ ആരോപണം ബലപ്പെടുത്തുന്നതാണ്‌ സുനന്ദയുടെ വലതു കൈത്തണ്ടയില്‍ ഇഞ്ചക്ഷന്റെ മുറിവുണ്ടായിരുന്നുവെന്ന പോസ്റ്റുമോര്‍ട്ടം റിപ്പോര്‍ട്ട്‌. 

ഈ വര്‍ഷം ജനുവരി 17 നാണ്‌ ദല്‍ഹിയിലെ ലീലപാലസ്‌ ഹോട്ടലില്‍ 52 കാരിയായ സുനന്ദയെ ദുരൂഹസാഹചര്യത്തില്‍ മരിച്ച നിലയില്‍ കണ്ടെത്തിയത്‌. 
    
</>
</>",right
"Keralaസംസ്ഥാനത്ത് ഉഷ്ണതരം​ഗ മുന്നറിയിപ്പ്; ആശ്വാസമായി മഴ എത്തിയേക്കുംതിരുവനന്തപുരം, കൊല്ലം, പത്തനംതിട്ട ജില്ലകളിൽ വെളളിയാഴ്ച മഴയ്ക്ക് സാധ്യതയുണ്ട് തിരുവനന്തപുരം: സംസ്ഥാനത്ത് ഇന്ന് വിവിധ ജില്ലകളിൽ ഉഷ്ണതരം​ഗ മുന്നറിയിപ്പ്. കാസർകോട്, കണ്ണൂർ ജില്ലകളിലെ ഒറ്റപ്പെട്ട ഇടങ്ങളിലാണ് ഉഷ്ണതരം​ഗത്തിന് സാധ്യത എന്ന് കേന്ദ്ര കാലാവസ്ഥ വകുപ്പ് അറിയിച്ചു. ഒറ്റപ്പെട്ട ഇടങ്ങളിൽ രണ്ട് ഡി​ഗ്രി സെൽഷ്യസ് മുതൽ നാല് ഡി​ഗ്രി സെൽഷ്യസ് വരെ ചൂട് കൂടാൻ സാധ്യതയുണ്ട്. ഉയർന്ന താപനിലയും ഈർപ്പമുളള വായുവും കാരണം ചൂടും അസ്വസ്ഥതയുമുളള അന്തരീക്ഷ സ്ഥിതിക്ക് സാഹചര്യമുണ്ട്.

അതേസമയം സംസ്ഥാനത്ത് ചൂടിന് ആശ്വാസമായി മഴ എത്താൻ സാധ്യതയുണ്ടെന്നും കേന്ദ്ര കാലാവസ്ഥ വകുപ്പ് അറിയിച്ചു. തിരുവനന്തപുരം, കൊല്ലം, പത്തനംതിട്ട ജില്ലകളിൽ വെളളിയാഴ്ച മഴ ലഭിച്ചേക്കും. ഇടുക്കി, പത്തനംതിട്ട ജില്ലകളിൽ ശനിയാഴ്ചയും മഴ ലഭിക്കാൻ സാധ്യതയുണ്ട്. ഈ ജില്ലകളിൽ യെല്ലോ അലേർട്ട് പ്രഖ്യപിച്ചിട്ടുണ്ട്.

Content Highlights: Heat Wave Warning in Kerala Today",left
"2024           ഭരണഘടനാ ചർച്ച അഭിമാനകരം; ഇന്ത്യ ജനാധിപത്യത്തിന്റെ മാതാവ്; ലോക്സഭയിൽ പ്രധാനമന്ത്രിയുടെ മറുപടി  -    2024         - ദില്ലി:ഭരണഘടനയിന്മേൽ ലോക്സഭയിൽ നടന്ന ചർച്ചയിൽ ഗാന്ധി കുടുംബത്തെ കടന്നാക്രമിച്ച പ്രധാനമന്ത്രി നരേന്ദ്ര മോദി. കോൺഗ്രസ് ഭരണകാലത്ത് ജനാധിപത്യത്തിനേറ്റ കറുത്ത പാടാണ് അടിയന്തരാവസ്ഥയെന്നും ആ പാപത്തിൽ നിന്ന് കോൺഗ്രസിന് മോചനമില്ലെന്നും മോദി വിമ‍ര്‍ശിച്ചു.

സ്വന്തം നേട്ടത്തിനായി നെഹ്റു ഭരണഘടനയെ അട്ടിമറിച്ചു. നെഹ്രുവിൻ്റെ നീക്കങ്ങളെ അന്നത്തെ രാഷ്ട്രപതിക്ക് എതിർക്കേണ്ടി വന്നു. അങ്ങനെ പല കാലങ്ങളിലായി ആ കൃത്യം ആവർത്തിച്ചു പോന്നു. ആദ്യം പാപം നെഹ്റു ചെയ്തു. പിന്നീട്  ഇന്ദിര ഗാന്ധി തുടർന്നു. 1971 ൽ ഇന്ദിരാഗാന്ധിയും ആ പാപം ചെയ്തു. കോടതികളുടെ അധികാരം ഇന്ദിര കവർന്നു. സ്വന്തം കസേര സംരക്ഷിക്കാൻ 60 വർഷത്തിനിടെ 75 തവണയാണ് കോൺഗ്രസ് ഭരണഘടനയെ അട്ടിമറിച്ചത്.

അടിയന്തരാവസ്ഥയിൽ ആയിരങ്ങൾ ജയിലിലടക്കപ്പെട്ടു. മാധ്യമ സ്വാതന്ത്ര്യം കവർന്നു. അയോഗ്യയാക്കിയ ജഡ്ജിയെ ഇന്ദിര വെറുതെ വിട്ടില്ല. അടിയന്തരാവസ്ഥയുടെ ദുരിതം അനുഭവിച്ച പല കക്ഷികളും ഈ സഭയിലുണ്ട്. ഷാബാനു കേസിൽ രാജീവ് ഗാന്ധി  സുപ്രീം കോടതി വിധി അട്ടിമറിച്ചു. വോട്ട് ബാങ്കിനായി ഷാബാനുവിന് നീതി നിഷേധിച്ചു. വിധ്വംസക ശക്തികളുമായി രാജീവ് ഗാന്ധി ചേർന്നു. 60 വർഷത്തിനിടെ 75 തവണയാണ് കോൺഗ്രസ് ഭരണഘടനയെ അട്ടിമറിച്ചത്.

ഭരണഘടനയിന്മേൽ ലോക്സഭയിൽ നടന്ന ച‍ര്‍ച്ച അഭിമാനകരമാണ്. ഭാരതീയ സംസ്കാരം ലോകത്തിന് മാതൃകയാണ്. ഇന്ത്യ ജനാധിപത്യത്തിന്റെ മാതാവാണ്. ഈ 75 വർഷം അസാധാരണമായിരുന്നു. ഭരണഘടനാ ശിൽപ്പികളെ സ്മരിച്ച പ്രധാനമന്ത്രി, വനിതാ ശാക്തീകരണത്തിന് ഭരണഘടന അടിത്തറയായെന്നും ഭരണഘടനാ നിര്‍മ്മാണത്തിന് സ്ത്രീകൾ പ്രധാന പങ്കുവഹിച്ചുവെന്നും ഓ‍ര്‍മ്മിപ്പിച്ചു.

'ഇന്നും ബിജെപിയുടെ നിയമസംഹിത മനുസ്മൃതിയാണ്, ഭരണ ഘടനയല്ല'; ഭരണഘടന ചർച്ചയിൽ ബിജെപിയെ പരിഹസിച്ച് രാഹുൽ ​ഗാന്ധി

ഇന്ത്യൻ ജനാധിപത്യം മറ്റുളള രാജ്യങ്ങൾക്ക് മാതൃകയാണ്. 75 വ‍ര്‍ഷത്തെ യാത്ര ചെറുതല്ല. തുടക്കം മുതൽ വനിതകൾക്ക് വോട്ടവകാശം നൽകിയ രാജ്യമാണിത്. ജി 20 ഉച്ചകോടിയിൽ പോലും വനിതാ ശാക്തീകരണം പ്രധാന ചർച്ചയായി. ഈ പശ്ചാത്തലമാണ് വനിതാ സംവരണ ബിൽ കൊണ്ടുവരാൻ പ്രേരണയായത്. ലോക് സഭയിൽ വനിതാ പ്രാതിനിധ്യം കൂടി. നാരി ശക്തിയാണ് ഭരണഘടനയുടെ ശക്തി. ഏകത്വമാണ് ഭരണഘടനയുടെ മുഖമുദ്രയെന്നും പ്രധാന മന്ത്രി വ്യക്തമാക്കി.

സ്വാതന്ത്ര്യത്തിന് ശേഷം ചില വൈകൃത മനസുകൾ ഭാരതത്തിന്റെ ഏകത തകർത്തു. നാനാത്വത്തിൽ ഏകത്വം എന്ന നമ്മുടെ മുദ്രാവാക്യത്തെ തളർത്തി. അടിമ മനോഭാവം ഏകത്വത്തെ തളർത്തി. ഭരണഘടന അനുച്ഛേദം 370 രാജ്യത്തിന്റെ ഐക്യത്തിന് തടസമായിരുന്നു. ഐക്യത്തിനായാണ് ഒരു രാജ്യം ഒരു നികുതി കൊണ്ടുവന്നത്.

ഡിജിറ്റൽ വിപ്ലവമാണ് ഇന്ത്യയിൽ നടന്നത്. ഡിജിറ്റൽ ഇന്ത്യ വിജയത്തിൻ്റെ കഥയാണ്. മാതൃഭാഷ പ്രോത്സാഹിപ്പിക്കാൻ പുതിയ വിദ്യാഭ്യാസ നയം കൊണ്ടുവന്നു. മാതൃഭാഷയിൽ പഠിച്ച് ഡോക്ടറും, എഞ്ചിനിയുമാകാം. ക്ലാസിക്കൽ ഭാഷകളെ പ്രോത്സാഹിപ്പിക്കാനും ശ്രദ്ധിച്ചു. ഇതിനൊക്കെ ശക്തി തരുന്നത് ഭരണഘടനയാണ്. അടിയന്തരാവസ്ഥ പരാമർശിച്ച മോദി, ജനാധിപത്യത്തിലെ കറുത്ത അധ്യായമായിരുന്നുവെന്നും തുറന്നടിച്ചു. കോൺഗ്രസ് ഭരണകാലത്തെ കറുത്ത പാടാണ് അടിയന്തരാവസ്ഥ. ആ പാപത്തിൽ നിന്ന് കോൺഗ്രസിന് മോചനമില്ല. ഭരണഘടനയുടെ ശക്തി കൊണ്ടാണ് തനിക്ക് ഗുജറാത്ത് മുഖ്യമന്ത്രിയാകാൻ കഴിഞ്ഞതെന്നും മോദി ഓ‍‍ര്‍മ്മിച്ചു.

ഭരണഘടനയെ ഞങ്ങൾ ആരാധിക്കുന്നു,  കോൺഗ്രസ് കൊല്ലുന്നു. ചിലർ അസ്വസ്ഥത പ്രകടിപ്പിക്കാൻ ഭരണഘടനയെ ഉപയോഗിക്കുന്നു. കോൺഗ്രസിലെ  ഒരു കുടുംബം ഭരണഘടനയെ തകർക്കാൻ ശ്രമിച്ചു.ഭരണഘടന ദിനം ആചരിക്കാൻ തീരുമാനിച്ചപ്പോൾ ചോദ്യങ്ങൾ ഉന്നയിച്ചവരുണ്ട്.",right
"ഫ്രാൻസിസ് മാര്‍പ്പാപ്പ കാലം ചെയ്തു റോമാ രൂപതയുടെ മെത്രാനും കത്തോലിക്കാ സഭയുടെ പരമാധ്യക്ഷനും സ്വതന്ത്ര പരമാധികാര രാജ്യമായ വത്തിക്കാന്റെ ഭരണാധികാരിയുമായ ഫ്രാൻസിസ് മാര്‍പാപ്പ അന്തരിച്ചു. 88 വയസായിരുന്നു. വത്തിക്കാനിലെ തന്റെ വസതിയായ കാസ സാന്താ മാർത്തയിൽ ഇന്ന് രാവിലെ 7.35 നാണ് (ഇറ്റാലിയൻ സമയം) അന്തരിച്ചത്.  നവീകരണത്തിന്റെ വക്താവായി സ​ഭ​യെ 12 വ​ർ​ഷം ന​യി​ച്ച പോപ്പ് ഫ്രാൻസിസ് ശ്വാ​സ​കോ​ശ അ​ണു​ബാ​ധ​യെ​ത്തു​ട​ർ​ന്ന് ദീ​ർ​ഘ​കാ​ല​മാ​യി ചി​കി​ത്സ​യി​ലാ​യി​രുന്നു. അഗതികൾക്കും നിരാലംബർക്കുമായി നിലകൊണ്ട പോപ്പ് ക​ഴി​ഞ്ഞ ദി​വ​സം പോലും പൊ​തു​വേ​ദി​ക​ളി​ൽ എ​ത്തി​യി​രുന്നു. യു​എ​സ് വൈ​സ് പ്ര​സി​ഡ​ന്റ് ജെ ​ഡി ​വാ​ൻ​സു​മാ​യി ക​ഴി​ഞ്ഞദി​വ​സം കൂ​ടി​ക്കാ​ഴ്ച ന​ട​ത്തിയിരുന്നു. വി​ശു​ദ്ധ​വാ​ര ശു​ശ്രൂ​ഷ​ക​ളി​ലും പങ്കെടുത്തു.

2013 ഏ​പ്രി​ൽ 13നാ​ണ് 266-ാം മാ​ർ​പാ​പ്പ​യാ​യി ഇ​റ്റാ​ലി​യ​ൻ വം​ശ​ജ​നാ​യ അ​ർ​ജന്റീ​ന​ക്കാ​ര​ൻ ക​ർ​ദി​നാ​ൾ ഹോ​ർ​ഹെ മരി​യോ ബെ​ർ​ഗോ​ഗ്ലി​യോ​ തെ​ര​ഞ്ഞെ​ടുക്കപ്പെട്ടത്. ബ​ന​ഡി​ക്ട് പ​തി​നാ​റാ​മ​ൻ മാ​ർ​പാ​പ്പ സ്ഥാ​ന​ത്യാ​ഗം ചെ​യ്ത​തി​നു പി​ന്നാ​ലെ​യാ​ണ് ഫ്രാ​ൻ​സി​സ് മാ​ർ​പാ​പ്പ​ സ​ഭ​യു​ടെ അ​മ​രത്ത് എ​ത്തി​യ​ത്. അമേരിക്കയിൽ നിന്നോ തെക്കൻ അർധഗോളത്തിൽ നിന്നോ ഉള്ള ആദ്യത്തെ മാർപാപ്പയായിരുന്നു പോപ്പ് ഫ്രാൻസിസ്. 741 ലെ സിറിയൻ വംശജനായ ഗ്രിഗറി മൂന്നാമനു ശേഷം പോപ്പായി, യൂറോപ്യൻ അല്ലാത്ത ആരും തെരഞ്ഞെടുക്കപ്പെട്ടിട്ടില്ല. പത്രോസിന്റെ സിംഹാസനത്തിലേക്ക് തെരഞ്ഞെടുക്കപ്പെട്ട ആദ്യത്തെ ജെസ്യൂട്ട് പുരോഹിതനായിരുന്നു.

1936 ഡിസംബര്‍ 17ന് അര്‍ജന്റീനയിലെ ബ്യൂണസ് അയേഴ്സിലായിരുന്നു ഫ്രാന്‍സിസ് മാര്‍പാപ്പ ജനിച്ചത്. ഇറ്റലിയില്‍ നിന്ന് കുടിയേറിയതായിരുന്നു കുടുംബം. 1969ല്‍ ജെസ്യൂട്ട് സഭയില്‍ പുരോഹിതനായി അഭിഷിക്തനായി. 1973 മുതല്‍ 79 വരെ അര്‍ജന്റീനയിലെ ഓര്‍ഡറിന്റെ ഉന്നത നേതാവായിരുന്നു. 1992ല്‍ ബ്യൂണസ് അയേഴ്സിന്റെ സഹായ മെത്രാനായും 1998ല്‍  ആര്‍ച്ച് ബിഷപ്പായും സേവനമനുഷ്ഠിച്ചു. 2001ല്‍ ജോണ്‍ പോള്‍ രണ്ടാമന്‍ മാര്‍പാപ്പ അദ്ദേഹത്തെ കര്‍ദ്ദിനാളായി ഉയര്‍ത്തി. സെന്റ് പീറ്റേഴ്സ് സ്ക്വയറിലെ ബാൽക്കണിയിൽ കഴിഞ്ഞദിവസം ഈസ്റ്റർ ഞായറാഴ്ചയാണ് സഭയുടെ തലവനെന്ന നിലയിൽ അദ്ദേഹം അവസാനം വിശ്വാസികളെ നേരിൽക്കണ്ടത്.",left
No title found,right
"അടിച്ചുമാറ്റിയാൽ അലാറം മുഴങ്ങും, മദ്യക്കുപ്പി മോഷണം തടയാൻ ബെവറജസിൽ ടി ടാഗിങ് തിരുവനന്തപുരം: ബെവറജസ് കോർപ്പറേഷന്റെ ചില്ലറവില്പനകേന്ദ്രങ്ങളിൽനിന്നുള്ള മദ്യക്കുപ്പി മോഷണം തടയാൻ ടി ടാഗിങ്‌ സംവിധാനം വരുന്നു. കുപ്പികളിൽ ഘടിപ്പിക്കുന്ന ടാഗ് നീക്കംചെയ്യാതെ പുറത്തേക്കുകൊണ്ടുപോയാൽ അലാറം മുഴങ്ങുന്ന വിധമാണ് ക്രമീകരണം. പരീക്ഷണാടിസ്ഥാനത്തിൽ തിരുവനന്തപുരം പവർഹൗസ് ഷോറൂമിൽ സംവിധാനം നടപ്പാക്കി.

മുന്തിയയിനം മദ്യക്കുപ്പികളിലാണ് ആദ്യമായി ടാഗുകൾ സ്ഥാപിക്കുക. വില്പനസമയത്ത് ഇവ നീക്കംചെയ്യാനുള്ള സംവിധാനം ക്യാഷ് കൗണ്ടറിലുണ്ടാകും. ഉപഭോക്താക്കൾക്ക് ഇവ നീക്കംചെയ്യാൻ കഴിയില്ല.",neutral
"വിദേശപഠന വായ്പ; മലയാളികള്‍ കടക്കെണിയില്‍ വിദേശത്ത് ജോലി സ്വപ്നം കണ്ട് അന്യരാജ്യങ്ങളില്‍ പഠിക്കാന്‍ ബാങ്കുവായ്പയെടുത്ത രണ്ടരലക്ഷത്തിലേറെ മലയാളി കുടുംബങ്ങള്‍ ജപ്തിഭീഷണിയില്‍. വിദേശത്തു പഠിച്ചിട്ടും ജോലി കിട്ടാതെ മടങ്ങേണ്ടി വരുന്ന തൊഴിലാര്‍ത്ഥികളില്‍ ഒന്നാം സ്ഥാനത്താണ് കേരളം എന്ന് രാജ്യസഭയില്‍ സമര്‍പ്പിച്ച കണക്കുകള്‍ വ്യക്തമാക്കുന്നു.ഈ വര്‍ഷം മാര്‍ച്ച് വരെയുള്ള കണക്കനുസരിച്ച് മലയാളി വിദ്യാര്‍ത്ഥികള്‍ പഠന വായ്പയെടുത്ത 11,872.81 കോടി രൂപയാണ് തിരിച്ചടയ്ക്കാനാവാതെ ജപ്തിഭീഷണി നേരിടുന്നതെന്ന് സംസ്ഥാനതല ബാങ്കേഴ്സ് സമിതി വെളിപ്പെടുത്തിയിട്ടുണ്ട്. വിദേശപഠനത്തിന് സംസ്ഥാനത്തെ 2,57,699 വിദ്യാര്‍ത്ഥികളാണ് വായ്പയെടുത്തിട്ടുള്ളതെന്നും സമിതി കണക്കാക്കുന്നു. പഠനം പൂര്‍ത്തിയാക്കുകയും വിസാകാലാവധി കഴിയുകയും ഇതിനിടെ വിദേശ ജോലി സ്വപ്നം പൊലിയുകയും ചെയ്തതോടെയാണ് തൊഴില്‍രഹിത വിദ്യാര്‍ത്ഥികളുടെ തിരിച്ചൊഴുക്ക് ശക്തമാകുന്നത്. യുഎസ് പ്രസിഡന്റ് ട്രംപിന്റെ ഭ്രാന്തന്‍ കുടിയേറ്റ നയംമൂലം അവിടെ നിന്നും പതിനായിരക്കണക്കിന് ഇന്ത്യന്‍ വിദ്യാര്‍ത്ഥികളാണുള്ളതെന്ന ഔദ്യോഗികമായ കണക്കുകളും പുറത്തുവരുന്നു. കാനഡ, യുകെ, ഓസ്ട്രേലിയ, അറബ് രാജ്യങ്ങള്‍, ജര്‍മ്മനി എന്നിവിടങ്ങളിലെ സ്വദേശിവല്‍ക്കരണം തീവ്രമായതും പ്രതിസന്ധി രൂക്ഷമാക്കുന്നു.

കേരളത്തിലെ വിദ്യാര്‍ത്ഥികള്‍ വിദേശപഠനത്തിന് 11,872.81 കോടി രൂപയാണ് വായ്പയെടുത്തതെങ്കില്‍ തൊട്ടുപിന്നില്‍ നില്‍ക്കുന്ന മഹാരാഷ്ട്രയിലെ വിദേശപഠന വായ്പ 6,158.22 കോടിയും മൂന്നാം സ്ഥാനത്തുള്ള ആന്ധ്രാപ്രദേശില്‍ 5,168.34 കോടിയുും തെലങ്കാനയില്‍ 5,103.77 കോടിയുമാണ്. വായ്പാ കുടിശിക വര്‍ധിച്ചതോടെ ബാങ്കുകള്‍ സര്‍ഫ്രാസി നിയമപ്രകാരം വായ്പയ്ക്ക് ഈടായി ലഭിച്ച സ്ഥാവരജംഗമ സ്വത്തുക്കള്‍ ജപ്തി ചെയ്ത് വായ്പ കുടിശിക ഈടാക്കാനുള്ള നടപടികളും വ്യാപകമായി ആരംഭിച്ചത് പതിനായിരക്കണക്കിന് മലയാളി കുടുംബങ്ങളില്‍ ആശങ്ക പടര്‍ത്തുന്നു. വിദേശ ജോലി സ്വപ്നം കണ്ട് പഠനം പൂര്‍ത്തിയാക്കിയും കുടിയേറ്റ നിയമങ്ങള്‍മൂലം പൂര്‍ത്തിയാക്കാനാവാതെ വരികയും ചെയ്യുന്ന വിദ്യാര്‍ത്ഥികളുടെ കുത്തൊഴുക്കിന് വരുംനാളുകളില്‍ ശക്തിയേറുന്നതോടെ കടക്കയത്തില്‍ മുങ്ങുന്ന കുടുംബങ്ങളുടെ സംഖ്യയും കുത്തനെ ഉയരും.

വായ്പയ്ക്കായി പണയപ്പെടുത്തിയ വസ്തുക്കളുടെ ജപ്തി നടപടികള്‍ക്കെതിരെ സ്റ്റേ വാങ്ങാന്‍ കോടതികളെ സമീപിക്കുന്നവരുടെ എണ്ണവുമേറുന്നു. എന്നാല്‍ തല്‍ക്കാലം ഒരു സ്റ്റേ നല്കാമെന്നല്ലാതെ വായ്പ തിരിച്ചുപിടിക്കാനുള്ള ജപ്തി നടപടികള്‍ ഒഴിവാക്കണമെന്ന് വിധിക്കാന്‍ സര്‍ഫ്രാസി നിയമപ്രകാരം കോടതികള്‍ക്കു പരിമിതിയുമുണ്ട്. മാറിവരുന്ന ലോക സാഹചര്യങ്ങള്‍ക്കനുസരിച്ച് ആസൂത്രണമില്ലാതെ വിദേശപഠന സ്വപ്നലോകത്തേക്ക് എടുത്തുചാടുന്നതാണ് ഇപ്പോഴത്തെ രൂക്ഷമായ ഈ പ്രതിസന്ധിക്ക് കാരണമെന്നാണ് വിദേശ വിദ്യാഭ്യാസ കണ്‍സള്‍ട്ടന്‍സികള്‍ അഭിപ്രായപ്പെടുന്നു. വിദേശപഠനത്തിന് പോകുന്ന വിദ്യാര്‍ത്ഥികളില്‍ നല്ലൊരു പങ്കും ശരാശരിക്ക് താഴെ മികവ് പുലര്‍ത്തുന്നവരാണ്. തൊഴില്‍ സാധ്യതകളില്ലാത്ത കോഴ്സുകള്‍ വിദേശപഠനത്തിന് തെരഞ്ഞെടുക്കുന്നതും അബദ്ധമായി മാറുന്നുവെന്നും വിദേശ വിദ്യാഭ്യാസ കണ്‍സള്‍ട്ടന്‍സി വൃത്തങ്ങള്‍ കരുതുന്നു.

25 ലക്ഷം മുതല്‍ 50 ലക്ഷം വരെയാണ് പലരും വായ്പയെടുക്കുന്നത്. വായ്പകള്‍ തിരിച്ചടയ്ക്കുമ്പോള്‍ അത് 40 ലക്ഷം രൂപ മുതല്‍ 60 ലക്ഷം വരെയാകും. ഇത്ര കനത്ത പലിശയ്ക്ക് വായ്പയെടുത്ത് പഠിച്ച ശേഷം തൊഴില്‍രഹിതരായി മടങ്ങുന്നവര്‍ സൃഷ്ടിക്കുന്ന സാമൂഹ്യ‑സാമ്പത്തിക ആഘാതങ്ങളും ചില്ലറയല്ലെന്നാണ് വിദേശ തൊഴില്‍ വിപണി നിരീക്ഷകര്‍ മുന്നറിയിപ്പ് നല്കുന്നത്.",left
"വൈകാരികത വിട്ട് വാസ്തവങ്ങളിലേക്ക്കടക്കാൻ സമയമായി, വയനാട്… 2009-ൽനിലവിൽ വന്നതുമുതൽ വയനാട് ലോക്‌സഭാ മണ്ഡലത്തിൽ കോൺഗ്രസാണ് ജയിക്കുന്നത്. കോൺഗ്രസിന്റെ ദേശീയ നേതാവായ രാഹുൽ ഗാന്ധിയുടെ വരവോടെ, 2019-ൽ കോൺഗ്രസിന് കിട്ടിയ ഭൂരിപക്ഷവും വോട്ടുശതമാനവും കുത്തനെ ഉയർന്നു; ഭൂരിപക്ഷം 4,31,770, വോട്ടു ശതമാനം 69.94. 2024-ൽ ഭൂരിപക്ഷവും (3,64,422) വോട്ട് ശതമാനവും (59.69) കുറഞ്ഞെങ്കിലും ജയം ഗംഭീരമായിരുന്നുവെന്നു പറയാം.രാഹുലിനുപുറകേ സ്ഥാനാർഥിയായ കോൺഗ്രസ് ദേശീയ ജനറൽ സെക്രട്ടറി പ്രിയങ്ക ഗാന്ധി ഈ കണക്കുകളിൽ ഇനിയും വർധനവുണ്ടാക്കുമെന്നാണ് പാർട്ടിയുടെ വിശ്വാസവും അവകാശവാദവും.ആ വിശ്വാസം കോൺഗ്രസിനെ നയിക്കട്ടെ.
എന്നാൽ, ഈ വിശ്വാസം കൊണ്ട് റദ്ദാക്കപ്പെടേണ്ടതല്ല, വയനാട്ടിലുണ്ടാകേണ്ട രാഷ്ട്രീയമത്സരം. പ്രത്യേകിച്ച്, രാജ്യം തന്നെ കണ്ട ഏറ്റവും വിനാശകാരിയായ ദുരന്തത്തിൽ ഇപ്പോഴും നീറിക്കൊണ്ടിരിക്കുന്ന മനുഷ്യരുള്ള ഒരു നാട്ടിൽ, അവർക്ക് നിഷേധിക്കപ്പെടുന്ന അടിസ്ഥാന മനുഷ്യാവകാശങ്ങളുടെ സാഹചര്യത്തിൽ, വയനാട്ടിലേത് തീർച്ചയായും ഒരു വൈകാരിക മത്സരമാകരുത്.
വയനാട്ടിലേക്കുള്ള പ്രിയങ്കയുടെ തിരഞ്ഞെടുപ്പ് കോൺഗ്രസിനെ സംബന്ധിച്ച് അടിസ്ഥാനപരമായി വൈകാരികമായിരുന്നു. രാഹുൽ ഗാന്ധി വയനാട് ഒഴിയുകയും പ്രിയങ്കയുടെ സ്ഥാനാർഥിത്വം പ്രഖ്യാപിക്കുകയും ചെയ്തതുമുതൽ ആ വൈകാരികത പ്രകടമായിരുന്നു.
രാഹുലിന്റെ സഹോദരിയെന്ന നിലയ്ക്കുള്ളതിനേക്കാൾ, നെഹ്‌റു കുടുംബാംഗത്തിന്റെ ആദ്യ ഇലക്ഷൻ എൻട്രിക്ക് രാജ്യത്തെ ഏറ്റവും സുരക്ഷിതമായ ഒരു മണ്ഡലം എന്ന വൈകാരികതയാണ് പാർട്ടിയെ നയിച്ചത്. രാഹുലിന്, റായ്ബറേലി നിലനിർത്തേണ്ടിവന്നതും ഇതേ വൈകാരികതയാൽ തന്നെ. രാഹുലിനെ റായ്ബറേലിയിൽ സ്ഥാനാർഥിയായി പ്രഖ്യാപിച്ച് സോണിയ ഗാന്ധി പറഞ്ഞത്,'ഞാൻ എന്റെ മകനെ നിങ്ങൾക്ക് കൈമാറുന്നു, അവൻ നിങ്ങളെ നിരാശപ്പെടുത്തില്ല'എന്നായിരുന്നു. അമ്മയുടെ ആ ഉറപ്പ് പാലിക്കാതെ മകന് നിവൃത്തിയില്ലായിരുന്നു.
പ്രിയങ്കയെ രാഹുലും ഇതേ മട്ടിലാണ് വയനാട്ടിൽ അവതരിപ്പിച്ചത്: തന്റെ 17-ാം വയസ്സിൽ അച്ഛൻ നഷ്ടമായപ്പോൾ, അമ്മയെ നോക്കിയത് അവരാണ്, കുടുംബത്തിനുവേണ്ടി എന്തും ചെയ്യാൻ പ്രിയങ്കക്കാവുമെന്ന് തനിക്ക് വിശ്വാസമുണ്ട്, വയനാടും പ്രിയങ്കയെ സംബന്ധിച്ച് ഒരു കുടുംബമാണ് എന്നാണ് രാഹുൽ പറഞ്ഞത്.
രാഹുലിന്റെ രാഷ്ട്രീയപ്രവേശനവും ഇതേ മട്ടിലൊരു പിന്തുടർച്ചയിലായിരുന്നു. 2004 മെയിലെ പൊതുതെരഞ്ഞെടുപ്പിൽ സോണിയ ഗാന്ധി സ്വന്തം മണ്ഡലമായ അമേഥി ഒഴിഞ്ഞുകൊടുത്താണ് രാഹുലിന്റെ വിജയകരമായ രാഷ്ട്രീയപ്രവേശം ഉറപ്പാക്കിയത്. (അമേഥി, മുമ്പ് രാഹുലിന്റെ അച്ഛൻ രാജീവ് ഗാന്ധിയുടെ മണ്ഡലവുമായിരുന്നു, ഒരു ലക്ഷത്തിലേറെയായിരുന്നു രാഹുലിന്റെ ആദ്യ മത്സരത്തിലെ ഭൂരിപക്ഷം). അന്ന് മാധ്യമപ്രവർത്തകർപ്രിയങ്കയുടെ രാഷ്ട്രീയപ്രവേശത്തെക്കുറിച്ചും സോണിയയോട് ചോദിച്ചിരുന്നു,'തക്ക സമയത്ത്'എന്നായിരുന്നു സോണിയയുടെ മറുപടി.
തൊട്ടുമുന്നിലെ ആർത്തിരമ്പുന്ന ആൾക്കൂട്ടമല്ല, യഥാർഥ വോട്ടർ സമൂഹം എന്ന പാഠം പ്രിയങ്കയ്ക്കും രാഹുലിനും അജ്ഞാതമായിരിക്കാൻ വഴിയില്ല. എന്നിട്ടും, ആൾക്കൂട്ട കാമ്പയിനിലാണ്ടുകിടക്കുകയാണ് വയനാട്.
അമ്മ- മക്കൾ- സഹോദരങ്ങൾ എന്ന ബന്ധം, ആരെയും സ്‌നേഹഭരിതമാക്കുംവിധം തീവ്രമായിതന്നെ പ്രകടിപ്പിക്കുന്നവരാണ് സോണിയയും രാഹുലും പ്രിയങ്കയും. അവർ തമ്മിൽത്തമ്മിലുള്ള ആശ്ലേഷങ്ങളും സ്‌നേഹാഭിവാദ്യങ്ങളുമൊന്നും വോട്ടർമാർക്കുമുന്നിൽ മറച്ചുപിടിക്കേണ്ടതുമില്ല. അതേസമയം, അത്തരമൊരു ബന്ധമായിരിക്കരുത് വോട്ടഭ്യർഥനയുടെ അടിസ്ഥാനം. ആ പ്രകടനങ്ങളുടെ ഊഷ്മളത, വയനാട്ടിലെ മനുഷ്യരുടെ നീറുന്ന പ്രശ്‌നങ്ങളെ മുഖ്യധാരയിലേക്ക് കൊണ്ടുവരുന്നതിൽ പ്രതിബന്ധവുമാകരുത്.
വയനാട്ടിലെ പ്രിയങ്ക കുറെക്കൂടി രാഷ്ട്രീയമായ ഒരു പ്രതീകമായി മാറേണ്ടതുണ്ട് എന്നാണ് ഇതുവരെയുള്ള കോൺഗ്രസിന്റെയും പ്രിയങ്കയുടെയും കാമ്പയിൻ കാണിക്കുന്നത്.
നെഹ്‌റു കുടുംബാംഗം എന്ന ബാധ്യതയിൽനിന്ന് മാറി ഇലക്ഷൻ കാമ്പയിനുകളിൽ രാഷ്ട്രീയമായി ഇടപെട്ട സന്ദർഭങ്ങൾ പ്രിയങ്കയ്ക്കുണ്ട്. 2019-ലെ ലോക്‌സഭാ തെരഞ്ഞെടുപ്പുകാലത്ത് പ്രിയങ്ക കിഴക്കൻ യു.പിയുടെ ചുമതലയുള്ള ജനറൽ സെക്രട്ടറിയായിരുന്നു. തെരഞ്ഞെടുപ്പിനു തൊട്ടുപുറകേ അവർക്ക് യു.പിയുടെ മുഴുവൻ ചുമതലയും നൽകി. ലഖിംപുർ ഖേരിയിൽ നടന്ന കർഷകരുടെ കൊലപാതകത്തിലും ഹാഥ്‌റസിൽ ദലിത് പെൺകുട്ടിയെ റേപ്പ് ചെയ്ത് കൊന്ന സംഭവത്തിലും ഉന്നാവോയിലെ റേപ്പ് കേസിലുമെല്ലാം യോഗി ആദിത്യനാഥിന്റെ സർക്കാറിനെ പ്രതിക്കൂട്ടിലാക്കിയ കാമ്പയിന് അവർ നേതൃത്വം നൽകി. പ്രിയങ്കയെ കാണാൻ ആൾക്കൂട്ടം ഒഴുകിയെത്തിയെങ്കിലും 2019-ൽ യു.പിയിൽ കോൺഗ്രസിന് കിട്ടിയത് ഒരു സീറ്റ് മാത്രം. ഇത്തവണയും അമേഥിയിലും റായ്ബറേലിയിലും മാത്രമല്ല, യു.പിയിലുടനീളം കോൺഗ്രസിന്റെ താരപ്രചാരകയായിരുന്നു പ്രിയങ്ക. പ്രിയങ്കയുടെ കാമ്പയിനാണ് യു.പിയിൽ ഇത്തവണ 'ഇന്ത്യ' മുന്നണിക്ക് മുന്നേറ്റം സാധ്യമാക്കിയത് എന്ന് കോൺഗ്രസിനുപോലും അവകാശപ്പെടാനാകില്ല; മറിച്ച്, യു.പിയിലെ ജാതി- സാമുദയായിക സമവാക്യങ്ങളിൽവന്ന മാറ്റവും അതിനനുസൃതമായി 'ഇന്ത്യ' മുന്നണി പ്രയോഗിച്ച രാഷ്ട്രീയ തന്ത്രങ്ങളുമായിരുന്നു.
തൊട്ടുമുന്നിലെ ആർത്തിരമ്പുന്ന ആൾക്കൂട്ടമല്ല, യഥാർഥ വോട്ടർ സമൂഹം എന്ന പാഠം പ്രിയങ്കയ്ക്കും രാഹുലിനും അജ്ഞാതമായിരിക്കാൻ വഴിയില്ല. എന്നിട്ടും, ആൾക്കൂട്ട കാമ്പയിനിലാണ്ടുകിടക്കുകയാണ് വയനാട്. മത്സരിക്കുന്നത് പ്രിയങ്കയായതുകൊണ്ടുമാത്രം കോൺഗ്രസിന് ഈ മത്സരത്തെ അത്തരമൊരു സ്​പെയ്സിൽ പ്രതിഷ്ഠിക്കേണ്ടിവന്നേക്കാം. എന്നാൽ, വോട്ടർമാരുടെ പൊതുബോധത്തെ അരാഷ്ട്രീയമായി സ്വാധീനിക്കുംവിധം ആൾക്കൂട്ട കാമ്പയിന്റെ ഭാഗമാകുകയാണ് മാധ്യമങ്ങളും. പ്രിയങ്കയെ ഒരു 'താര സ്ഥാനാർഥി'യായി കോൺഗ്രസിന് അവതരിപ്പിക്കാം, എന്നാൽ, മാധ്യമങ്ങളും അതുവഴി പാഞ്ഞാലോ?
റിപ്പോർട്ടർ ടി.വിയിൽകണ്ട ഒരു ഉദാഹരണം:
മീനങ്ങാടിയിൽ റോഡ് ഷോ തുടങ്ങുന്നതിനുമുമ്പ്, പ്രിയങ്ക നാലോ അഞ്ചോ മാധ്യമപ്രവർത്തകരോട് സംസാരിക്കുന്ന ദൃശ്യം.റിപ്പോർട്ടർ ടി.വിയുടെ ന്യൂസ് റൂമിൽനിന്ന് ആങ്കറായ സുജയ പാർവതി, പ്രിയങ്കയുടെ പ്രതികരണം ഏറ്റവുമാദ്യം എടുത്തതിന് അവരുടെ റിപ്പോർട്ടർ മുബഷിറിനെ 'Well Done' എന്നു പറഞ്ഞ് അഭിനന്ദിക്കുന്നു: മുബഷിറിനെ നോക്കിയുള്ളതായിരുന്നു പ്രിയങ്കയുടെ മറുപടികളെന്നും മറ്റു മാധ്യമങ്ങളൊക്കെ മുബഷീർ ചോദിച്ചുതുടങ്ങിയശേഷം അവിടേക്ക് മൈക്കുമായി വരുന്നതും അവരെ സുരക്ഷാഉദ്യോഗസ്ഥർ മാറ്റുന്നതും പിന്നീട് അവരെല്ലാം
മുബഷിറിന്റെ പിന്നിലേക്ക് നിൽക്കുന്നതും ദൃശ്യങ്ങളിൽ കാണുന്നുണ്ടായിരുന്നുവെന്നുമെല്ലാം സുജയ പറയുന്നുണ്ട്.'പ്രിയങ്ക നമ്മളോടുതന്നെയാണ് പ്രതികരിച്ചത്, നമ്മുടെ ചോദ്യങ്ങൾക്കുതന്നെയാണ് മറുപടി പറഞ്ഞത്' എന്ന് റിപ്പോർട്ടറും അത് 'സ്ഥിരീകരിക്കുന്നു'.കാമ്പയിനിടെ ഒരു സ്ഥാനാർഥി മാധ്യമങ്ങളുടെ ചോദ്യങ്ങൾക്ക് മറുപടി പറയുന്നതിൽ ഒരുതരം എക്‌സ്‌ക്ലൂസീവ്‌നസ്സുമില്ല എന്ന് മാധ്യമപ്രവർത്തകർക്കുമാത്രമല്ല, പ്രേക്ഷകർക്കും മനസ്സിലാകും. എന്നാൽ, പ്രിയങ്കയായതുകൊണ്ടുമാത്രം മാധ്യമങ്ങൾ സൃഷ്ടിച്ചെടുക്കുന്നതാണ് ഈ സവിശേഷത. അത്, വയനാട്ടിലെ വോട്ടർമാർക്കുമേൽ അഭികാമ്യമല്ലാത്ത സ്റ്റാർഡത്തെ അടിച്ചേൽപ്പിക്കൽ കൂടിയാണ്. ഒരു രാഷ്ട്രീയ മത്സരത്തെ അത് അസാധ്യമാക്കും, വ്യക്ത്യധിഷ്ഠിതമായ ഏകപക്ഷീയതയിൽ ഊന്നും.
വയനാട് കാമ്പയിൻ പ്രിയങ്കക്കുചുറ്റും കറങ്ങുന്നതിന്റെ വലിയ രാഷ്ട്രീയ അനീതികളിലൊന്ന്, എൽ.ഡി.എഫ് സ്ഥാനാർഥി സത്യൻ മൊകേരിയുടെ അദൃശ്യപ്പെടുത്തലാണ്. വയനാട്ടിൽ യു.ഡി.എഫിനെതിരെ അതിശക്തമായ രാഷ്ട്രീയ മത്സരം കാഴ്ചവക്കാൻ ശേഷിയുള്ള സ്ഥാനാർഥിയാണ് അദ്ദേഹം. 2014-ൽ വയനാട്ടിൽ മത്സരിച്ച അദ്ദേഹം കോൺഗ്രസിലെ എം.ഐ. ഷാനവാസിനോട് 20,870 വോട്ടിനാണ് തോറ്റത്. 2009-ൽ ഷാനവാസ് നേടിയ ഒന്നര ലക്ഷത്തിലേറെ വോട്ടിന്റെ ഭൂരിപക്ഷമാണ് സത്യൻ മൊകേരി 20,000-മാക്കി കുറച്ചത് എന്നും ഓർക്കുക. വയനാട് ഉപതെരഞ്ഞെടുപ്പിൽ പ്രിയങ്ക ഗാന്ധിയോളം പ്രാധാന്യമുള്ള സ്ഥാനാർഥിയാണ് സത്യൻ മൊകേരിയും എന്ന ജനാധിപത്യപരമായ യാഥാർഥ്യത്തെ, യുക്തിരഹിതമായ ഒരു തോന്നലെന്ന നിലയ്ക്ക് സ്ഥാപിച്ചെടുക്കുന്നതിൽ മാധ്യമങ്ങൾ ആദ്യ ഘട്ട ജയം നേടിയിട്ടുണ്ട്. പ്രിയങ്കയെയും രാഹുലിനെയും മുൻനിർത്തിയുള്ള കോൺഗ്രസ് നറേറ്റീവുകൾ അതേപടി പൊതുബോധമാക്കപ്പെടുക കൂടിയാണ് ഈ media influencing-ന്റെ അപകടകരമായ പരിണതി.
അത്, എൽ.ഡി.എഫിലേക്കുകൂടി പടരുന്നുമുണ്ട്.''ഇന്ദിരാഗാന്ധി തോറ്റിട്ടില്ലേ, രാഹുൽ ഗാന്ധിയും കെ. കരുണാകരനും തോറ്റിട്ടില്ലേ, അതുപോലെ പ്രിയങ്ക ഗാന്ധിയും പരാജയപ്പെടും''എന്ന ആത്മവിശ്വാസം പ്രകടിപ്പിക്കുന്ന സ്ഥാനാർഥിയാണ് സത്യൻ മൊകേരി. പാർട്ടി മൂന്നാം സ്ഥാനത്തുള്ള പാലക്കാട്ടെ നിയമസഭാ ഉപതെരഞ്ഞെടുപ്പിൽ മുൻ കോൺഗ്രസുകാരനായ എൽ.ഡി.എഫ് സ്ഥാനാർഥിക്ക് നൽകുന്ന സ്‌പെയ്‌സിന്റെ എത്ര ശതമാനം സി.പി.എം പ്ലാറ്റ്‌ഫോമുകൾ സത്യൻ മൊകേരിയുടെ മത്സരത്തിന് നൽകുന്നുണ്ട്? വയനാട്ടിലേത് ഒരു രാഷ്ട്രീയമത്സരമായി സി.പി.എം കാണുന്നില്ലേ?
മറ്റു പല സംസ്ഥാനങ്ങളുടെയും കാര്യത്തിൽ കേന്ദ്രം ബാധകമാക്കാത്ത സാങ്കേതികവാദങ്ങളാണ് കേ​ന്ദ്രം കേരളത്തിന്റെ കാര്യത്തിൽ ഉന്നയിക്കുന്നത്. അത്തരമൊരു സാ​ങ്കേതിക കോടതി വ്യവഹാരമാണിപ്പോൾ, വയനാടിന് അവകാശപ്പെട്ട കേന്ദ്ര സഹായം.
2009 മുതൽ തുടർന്നുവരുന്ന ഈസി വാക്കോവറിലൂടെ കടന്നുപോകേണ്ടതല്ല, വയനാട്ടിലെ ഈ ഇലക്ഷൻ. കാരണം, വലിയൊരു ദുരന്തഭൂമിയിലാണ് അവിടുത്തെ മനുഷ്യർ ഇപ്പോഴും. മുണ്ടക്കൈയിലും ചൂരൽമലയിലും പുനരധിവാസം എന്ന മനുഷ്യാവകാശപ്രശ്‌നത്തിന്, ആ മനുഷ്യർക്കുകൂടി തൃപ്തികരമായ പരിഹാരത്തിലേക്ക് എത്താനായിട്ടില്ല. അതിൽ പ്രധാന പ്രതിസ്ഥാനത്ത് ബി.ജെ.പിയുടെ നേതൃത്വത്തിലുള്ള കേന്ദ്ര സർക്കാറാണ്. അതിനോട് കണക്കുപറയാനുള്ള സന്ദർഭമാണ് ഈ ഇലക്ഷൻ. ബി.ജെ.പി സ്ഥാനാർഥി നവ്യ ഹരിദാസിന് കിട്ടേണ്ട വോട്ടുകളുടെ എണ്ണത്തിൽ അത് പ്രതിഫലിച്ചതുകൊണ്ടായില്ല.
പകരം, വയനാട്ടിലെ മനുഷ്യരുടെ ഏകകണ്ഠമായ ആവശ്യമായി അത് ഈ ഇലക്ഷനിൽ ഉയരണം. പ്രകൃതിദുരന്തമുണ്ടായ മറ്റു പല സംസ്ഥാനങ്ങൾക്കും നിവേദനം പോലുമില്ലാതെ സഹായം നൽകിയ കേന്ദ്രം ഈ പരിഗണന കേരളത്തിന് നൽകിയില്ല എന്ന് സി.പി.ഐയും കോൺഗ്രസും ഉൾപ്പെട്ട നിയമസഭ ഏകകണ്ഠമായി പാസാക്കിയ പ്രമേയം ചൂണ്ടിക്കാണിക്കുന്നുണ്ട്. ഈയൊരു യോജിപ്പ്, നിയമസഭയ്ക്കു പുറത്ത്, കേന്ദ്രത്തിനുമുന്നി​ലൊരു രാഷ്ട്രീയ സമ്മർദ്ദമായി വികസിപ്പിക്കുന്നതിലെ തടസം  എന്തായിരുന്നു? എൽ.ഡി.എഫിന് സംസ്ഥാന ഭരണം കൈയിലുണ്ട്, കേരളത്തിലെ 18 ലോക്സഭാ എം.പിമാർ യു.ഡി.എഫിനുമുണ്ട്, എന്നിട്ടും…
കേന്ദ്ര സഹായം ഔദാര്യമല്ല, വയനാട്ടിലെ മനുഷ്യരുടെ അവകാശമാണ് എന്ന് പ്രിയങ്ക ഗാന്ധി പറയുന്നുണ്ട്. സത്യൻ മൊകേരിയുടെയും പ്രധാന കാമ്പയിൻ വിഷയം ഇതുതന്നെയാണ്. കേന്ദ്രത്തോടുള്ള ഇത്തരം വിമർശനങ്ങൾ വേണ്ടതുതന്നെ. എന്നാൽ, ഇക്കാര്യത്തിൽ ഇരു മുന്നണികളും ജനങ്ങളോട് വിശദീകരിക്കേണ്ട ചില കാര്യങ്ങളുണ്ട്.
ദുരന്തസമയത്ത് വയനാടിനുവേണ്ടി സംസാരിക്കാൻ പാർലമെന്റിൽ എം.പി ഉണ്ടായിരുന്നില്ല എന്ന എൽ.ഡി.എഫ് പരാതി തീർത്തും ന്യായമാണ്. 'വയനാടിന്റെ അനൗദ്യോഗിക പ്രതിനിധി'യായാണ് രാഹുൽ ഈ വിഷയം പാർലമെന്റിൽ ഉന്നയിച്ചത്. കൂടാതെ, ലോക്‌സഭയിലെ പ്രതിപക്ഷനേതാവ് എന്ന നിലക്ക്, വയനാടിന് അർഹമായ കേന്ദ്ര സഹായം ലഭിക്കുന്നതിനായി എന്ത് ഇടപെടലാണ് രാഹുൽ ഉയർത്തിയിട്ടുള്ളത്?
മല്ലികാർജുൻ ഖാർഗേ മുതൽ ജോൺ ബ്രിട്ടാസ് വരെയുള്ളവരുടെ രാജ്യസഭാ പ്രസംഗങ്ങൾക്കും അടിയന്തരപ്രമേയ നോട്ടീസുകൾക്കും ലോക്‌സഭാ എം.പിമാരുടെ പ്രമേയങ്ങൾക്കും അപ്പുറം, ശക്തമായ രാഷ്ട്രീയസമ്മർദം ഇക്കാര്യത്തിൽ കേന്ദ്ര സർക്കാറിനുമുന്നിലുണ്ടാകാതെ പോയി.
പ്രിയങ്കയുടെ ഭൂരിപക്ഷം അഞ്ചു ലക്ഷം കവിയുമോ എന്ന പ്രവചനവും നടത്തി, അതിന്റെ ഫലവും കാത്തിരിക്കേണ്ട ഒന്നല്ല ഇത്തവണത്തെ വയനാട് ഉപതെരഞ്ഞെടുപ്പ്.
'ഫെഡറലിസം സംരക്ഷിക്കാൻ കേരളത്തിന്റെ പോരാട്ടം' എന്ന ബാനറുയർത്തി, കേരളത്തോടുള്ള സാമ്പത്തിക അടിച്ചമർത്തലിനെതിരെ മുഖ്യമന്ത്രി പിണറായി വിജയന്റെ നേതൃത്വത്തിൽ ന്യൂഡൽഹിയിലെ ജന്തർ മന്ദറിൽ കഴിഞ്ഞ ഫെബ്രുവരിയിൽ നടത്തിയ സമരം, കേരളത്തിന്റെ രാഷ്ട്രീയ പ്രഖ്യാപനം കൂടിയായിരുന്നുവല്ലോ. വയനാടിനെ മുൻനിർത്തി അത്തരം സമരമുഖങ്ങൾ തുറക്കാൻ കേരളത്തിലെ ഇടതുമുന്നണിക്ക് കഴിയാതെ പോയത് എന്തുകൊണ്ടാണ്? പാർലമെന്റിലെ അംഗബലമല്ലല്ലോ ഇടതുപക്ഷത്തിന്റെ രാഷ്ട്രീയനിലപാടുകൾ നിർണയിച്ചിരുന്നത്.
കേരളം മുഴുവൻ ചേർത്തുപിടിച്ച വയനാട് ഇപ്പോൾ കടുത്ത യാഥാർഥ്യങ്ങളെയാണ് നേരിടുന്നത്. മറ്റു പല സംസ്ഥാനങ്ങളുടെയും കാര്യത്തിൽ കേന്ദ്രം ബാധകമാക്കാത്ത സാങ്കേതിക വാദങ്ങളുന്നയിച്ച് നടത്തുന്ന ഒരു കോടതി വ്യവഹാരമാണിപ്പോൾ, വയനാടിന് അവകാശപ്പെട്ട കേന്ദ്ര സഹായം.
ദുരന്തമേഖലയിലുള്ളവരെടുത്ത ബാങ്ക് വായ്പയുടെ കാര്യം നോക്കൂ. 3220 പേർ എടുത്ത 35.32 കോടി രൂപയാണ് ആകെ വായ്പാതുക. സംസ്ഥാനതല ബാങ്കേഴ്‌സ് സമിതി യോഗത്തിൽ മുഖ്യമന്ത്രി പങ്കെടുത്ത് വായ്പ എഴുതിത്തള്ളാൻ ബാങ്കുകളോട് അഭ്യർഥിച്ചു. കേരള ബാങ്ക് അവരുടെ വായ്പ മുഴുവൻ എഴുതിത്തള്ളി മാതൃകയുമായി. 35 കോടിയിൽ ഇൻഷൂറൻസ് പരിരക്ഷയുള്ള ലോണുകൾ ഒഴിവാക്കിയാൽ, 20 കോടി രൂപയുടെ ലോൺ മാത്രമാണ് എഴുതിത്തള്ളേണ്ടിവരിക എന്ന് അഖിലേന്ത്യ ബാങ്ക് ഓഫീസേഴ്സ് കോൺഫെഡറേഷൻ മുൻ ജനറൽ സെക്രട്ടറി തോമസ് ഫ്രാങ്കോ പറയുന്നു. ഇത്, പൊതുമേഖലാ ബാങ്കുകളെ സംബന്ധിച്ച് തുച്ഛമായ തുകയാണ്. എന്നാൽ, അതിനും കേന്ദ്രം കനിഞ്ഞിട്ടില്ല.
ദുരന്തബാധിതരെ പുനരധിവസിപ്പിക്കാൻ ഹാരിസൺമലയാളത്തിന്റെയും എൽസ്റ്റൺ എസ്റ്റേറ്റിന്റെയും കൈവശമുള്ള 150 ഹെക്ടറോളം ഭൂമി ഏറ്റെടുക്കാൻ തീരുമാനിച്ചിരുന്നു. എന്നാൽ, ടൗൺഷിപ്പ് നിർമ്മാണത്തിന് ഭൂമിയേറ്റെടുക്കാനുള്ള ഉത്തരവ് റദ്ദാക്കാൻ കോടതിയെ സമീപിച്ചിരിക്കുകയാണ് ഹാരിസണും എൽസ്റ്റണും. സംസ്ഥാന സർക്കാറിന്റെ രാഷ്ട്രീയ ഇച്ഛാശക്തി പ്രകടമാകേണ്ട തീരുമാനമാണ് ഇക്കാര്യത്തിലെ ഏക പരിഹാരം. അതുണ്ടാകുമോ? (മെഡിക്കൽ കോളേജ്, മനുഷ്യ- വന്യജീവി സംഘർഷം, കാർഷികവിളകളുടെ വിലത്തകർച്ച തുടങ്ങി ഓരോ തെരഞ്ഞെടുപ്പിലും മുറ തെറ്റാതെ ഉറപ്പുനൽകപ്പെടുന്ന വിഷയങ്ങൾ ആവർത്തനവിരസതയോടെ ഇത്തവണയും വോട്ടർമാർക്കുമുന്നിൽ അവതരിപ്പിക്കപ്പെടുന്നുണ്ട്)
പ്രിയങ്കയുടെ ഭൂരിപക്ഷം അഞ്ചു ലക്ഷം കവിയുമോ എന്ന പ്രവചനവും നടത്തി, അതിന്റെ ഫലവും കാത്തിരിക്കേണ്ട ഒന്നല്ല ഇത്തവണത്തെ വയനാട് ഉപതെരഞ്ഞെടുപ്പ്.",left
"ഫ്രാന്‍സിസ് മാര്‍പ്പാപ്പയ്ക്ക് ഇരട്ട ന്യൂമോണിയ, അതീവ ഗുരുതരം, പ്രാര്‍ത്ഥിക്കണമെന്ന് വത്തിക്കാന്‍ ഫ്രാന്‍സീസ് മാര്‍പാപ്പയുടെ ആരോഗ്യനില ഗുരുതരമായി തുടരുന്നതായി വത്തിക്കാന്‍ .രണ്ട് ശ്വാസകോശങ്ങളിലും കടുത്ത ന്യുമോണിയ ബാധിച്ച പോപ്പിന് ആന്റിബയോട്ടിക് ചികിത്സ തുടരുകയാണെന്ന് ഡോക്ടര്‍മാര്‍ അറിയിച്ചു. കടുത്ത ശ്വാസതടസത്തെ തുടര്‍ന്ന് കഴിഞ്ഞ ദിവസമാണ് മാര്‍പ്പാപ്പയെ റോമിലെ ആശുപത്രിയില്‍ പ്രവേശിപ്പിച്ചത്.

88 വയസുള്ള മാര്‍പ്പാപ്പയെ ബ്രോങ്കൈറ്റിസിനുള്ള ചികിത്സയ്ക്കും പരിശോധനകള്‍ക്കുമായി വെള്ളിയാഴ്ച ആണ് റോമിലെ ജെമെല്ലി ആശുപത്രിയില്‍ പ്രവേശിപ്പിച്ചത്. അദ്ദേഹത്തിന് ശ്വാസകോശത്തില്‍ കടുത്ത അണുബാധ ഉണ്ടെന്ന് നേരത്തെ അറിയിച്ചിരുന്നു. ഇതിന് കോര്‍ട്ടിസോണ്‍ ആന്റിബയോട്ടിക് ചികിത്സ ആവശ്യമാണ് എന്നും വത്തിക്കാന്‍ അറിയിച്ചു. ലബോറട്ടറി പരിശോധനകളും , നെഞ്ച് എക്‌സ്-റേ, തുടങ്ങിയ ക്ലിനിക്കല്‍ അവസ്ഥ ഗുരുതരമായ ഒരുഅവസ്്ഥയെയാണ് സൂചിപ്പിക്കുന്നത്.

എന്നാല്‍ മാര്‍പ്പാപ്പ നല്ല ആത്മവിശ്വാസത്തിലാണെന്നും വെന്റിലേറ്ററിന്റെ സഹായമില്ലാതെ അദ്ദേഹം സ്വയം ശ്വസിക്കുന്നുണ്ടെന്നും ആശുപത്രി വൃത്തങ്ങള്‍ അറിയിച്ചു. പോപ്പിന്റെ ശ്വാസകോശം ഏറെ ദുര്‍ബ്ബലമാണ്. ചെറുപ്പത്തില്‍ അദ്ദേഹത്തിന് പ്ലൂറിസി ബാധിച്ചതിനാല്‍ ശ്വാസകോശത്തിന്റെ ഒരു ഭാഗം നീക്കം ചെയ്തിരുന്നു. അതിനാല്‍ മാര്‍പ്പാപ്പയ്ക്കായി പ്രാര്‍ത്ഥിക്കണമെന്ന് വത്തിക്കാന്‍ വിശ്വാസികളോട് അഭ്യര്‍ത്ഥിച്ചു. പോപ്പിന്റെ എല്ലാ പൊതു പരിപാടികളും ഞായറാഴ്ച വരെ റദ്ദാക്കിയതായി വത്തിക്കാന്‍ അറിയിച്ചു.",right
"Keralaചിറ്റൂരിൽ കള്ളിൽ കഫ് സിറപ്പിന്റെ സാന്നിധ്യം; കാലാവധി കഴിഞ്ഞ സിറപ്പുകളാകാമെന്ന് എക്സൈസ്; വ്യാപക പരിശോധനകഴിഞ്ഞ സെപ്റ്റംബറിലാണ് ചിറ്റൂർ റേഞ്ച് ​ഗ്രൂപ്പ് നമ്പർ 9ലെ വണ്ണാമട, കുറ്റിപ്പള്ളം ഷാപ്പുകളിൽ നിന്നുള്ള കള്ള് പരിശോധനയ്ക്കയച്ചത്. ഈ സാമ്പിളിലാണ് കഫ് സിറപ്പിന്റെ സാന്നിധ്യം കണ്ടെത്തിയിരിക്കുന്നത് പാലക്കാട്: ചിറ്റൂർ റേഞ്ചിൽ എക്സൈസ് വകുപ്പ് പരിശോധനയ്ക്കയച്ച കള്ളിന്റെ സാംപിളിൽ ചുമ മരുന്നിന്റെ സാന്നിധ്യം. കാക്കനാട് ലാബിൽ നിന്നും പുറത്ത് വന്ന റിപ്പോർട്ടിലാണ് കണ്ടെത്തൽ. കള്ളിന്റെ വീര്യം കൂടാനാണ് കഫ് സിറപ്പ് ചേർക്കുന്നത്.

കഴിഞ്ഞ സെപ്റ്റംബറിലാണ് ചിറ്റൂർ റേഞ്ച് ​ഗ്രൂപ്പ് നമ്പർ 9ലെ വണ്ണാമട, കുറ്റിപ്പള്ളം ഷാപ്പുകളിൽ നിന്നുള്ള കള്ള് പരിശോധനയ്ക്കയച്ചത്. ഈ സാമ്പിളിലാണ് കഫ് സിറപ്പിന്റെ സാന്നിധ്യം കണ്ടെത്തിയിരിക്കുന്നത്. ആദ്യമായാണ് കള്ളിൽ കഫ് സിറപ്പിന്റെ സാന്നിധ്യം കണ്ടെത്തിയത്.

ചുമ മരുന്നിൽ ഉൾപ്പെടുത്തുന്ന ബനാട്രിൽ എന്ന രാസപദാർത്ഥമാണ് കള്ളിൽ നിന്നും കണ്ടെത്തിയത്. വലിയ രീതിയിൽ ആരോ​ഗ്യപ്രശ്നങ്ങൾ ഉണ്ടാക്കാൻ സാധ്യതയുള്ള രാസപദാർത്ഥമാണിത്. മുമ്പ് സ്പിരിറ്റ് ഉൾപ്പെടെയുള്ളവ കള്ളിൽ നിന്നും കണ്ടെത്തിയിട്ടുണ്ട്. പാലക്കാട് ജില്ലയിലെ വിവിധ ഷാപ്പുകളിലും ബനാട്രിലിന്റെ സാന്നിധ്യം കണ്ടെത്തിയിരുന്നു. ഇതിനെതിരെ പൊലീസ് കർശന നടപടി സ്വീകരിച്ചിരുന്നു. ഇതിന് പിന്നാലെയാണ് ഓരേ ലൈസൻസിയുടെ കീഴിലുള്ള രണ്ട് ഷാപ്പുകളിൽ വിൽക്കുന്ന കള്ളിൽ നിന്നും ബനാട്രിലിന്റെ സാന്നിധ്യം കണ്ടെത്തിയിരിക്കുന്നത്.

കാലാവധി കഴിഞ്ഞ കഫ് സിറപ്പുകളായിരിക്കാം കള്ളിൽ കലർത്തിയിരിക്കുകയെന്നാണ് എക്സെെസിന്‍റെ നി​ഗമനം. സംഭവത്തിന്റെ അടിസ്ഥാനത്തിൽ ജില്ലയിലെ കള്ള് ഷാപ്പുകളിൽ വ്യാപകമായി അന്വേഷണം നടത്താനാണ് എക്സൈസിൻ്റെ നീക്കം. എന്നാൽ ഫലം ലഭിക്കാൻ മാസങ്ങളെടുക്കുമെന്നത് അധികൃതർക്ക് വെല്ലുവിളിയാണ്.

Content Highlight: Presence of cough syrup in toddy in Chittoor; Excise doubts use of expired syrups",left
"ഡൊമിനാർ 250 സിസി മോഡലുമായി ബജാജ് രാജ്യത്തെ ഏറ്റവും ജനപ്രിയമായ പ്രീമിയം സിംഗിൾ സിലിണ്ടർ മോട്ടോർസൈക്കിളുകളിൽ ഒന്നാണ് ബജാജ് ഡൊമിനാർ 400. സ്‌പോർട്സ് വിഭാഗത്തിൽ എത്തിയ മോട്ടോർസൈക്കിൾ വിപണിയിൽ തരംഗമായി മാറിയത് അതിവേഗമായിരുന്നു. ഡൊമിനാർ 250 സിസി മോഡലിനെ പുറത്തിറക്കാൻ തയാറെടുക്കുകയാണ് ബജാജ്.

ക്വാർട്ടർ ലിറ്റർ വിഭാഗത്തിൽ ബജാജ് പ്രവേശിക്കുമെന്ന് പ്രതീക്ഷിച്ചിരുന്നെങ്കിലും ഏത് മോഡലുമായാകും എത്തുകയെന്ന കൗതുകം നിലനിന്നിരുന്നു. പൾസർ ശ്രേണിയിൽ 250 സിസി ബൈക്കുമായി എത്തുമെന്ന ചർച്ചകൾ നേരത്തെ നടന്നിരുന്നു. എന്നാൽ ബജാജ് ഡൊമിനാർ ശ്രേണിയെ വിപുലീകരിക്കുമെന്ന് ബജാജ് ഇപ്പോൾ ഔദ്യോഗികമായി സ്ഥിരീകരിച്ചിരിക്കുകയാണ്.

നിലവിൽ ഇന്ത്യൻ വിപണിയിൽ ശ്രദ്ധനേടുന്ന വിഭാഗമാണ് 250 സിസി ബൈക്കുകളുടേത്.250 ഡ്യൂക്കിൽ 249 സിസി സിംഗിൾ സിലിണ്ടർ, ഫ്യുവൽ ഇഞ്ചക്ഷൻ എഞ്ചിൻ പരമാവധി 30 ബിഎച്ച്പി കരുത്തിൽ  24 എൻഎം ടോർക്ക് ഉത്പാദിപ്പിക്കും. വിൽപ്പനയെ അടിസ്ഥാനമാക്കി നോക്കിയാൽ പൾസർ ശ്രേണിയിലേക്ക് ഒരു 250 സിസി ബൈക്കിനെ അവതരിപ്പിക്കുന്നതായിരിക്കും മികച്ച ഓപ്ഷൻ. മുൻനിര മോട്ടോർസൈക്കിൾ വിഭാഗത്തിലേക്ക് ഡൊമിനാർ 400 നെ കമ്പനി വലിയ പ്രതീക്ഷകളോടെയാണ് എത്തിച്ചതെങ്കിലും വാഹനത്തിന്റെ വിൽപ്പന ലക്ഷ്യങ്ങൾ നേടാൻ ഇപ്പോഴും പാടുപെടുകയാണ്. 2020 ജനുവരിയിൽ ഡൊമിനറിന്റെ 130 യൂണിറ്റുകൾ മാത്രമാണ് ആഭ്യന്തര വിപണിയിൽ വിറ്റഴിച്ചത്. ഡൊമിനാർ 250 അതിന്‍റെ ഡിസൈൻ സവിശേഷതകളിൽ ഭൂരിഭാഗവും ഡൊമിനാർ 400 ൽ നിന്ന് കടമെടുക്കുകയാണ്. എഞ്ചിനും മറ്റ് മെക്കാനിക്കൽ ഭാഗങ്ങൾക്കും കെടിഎം 250 ഡ്യൂക്കിനെ ആശ്രയിച്ചായിരിക്കും ഉണ്ടായിരിക്കുക. ഡൊമിനാർ 250 ക്ക് ഏകദേശം 1.40 ലക്ഷം രൂപയാകും എക്‌സ്‌ഷോറൂം വില പ്രതീക്ഷിക്കുന്നത്. വിപണിയിൽ എത്തി ഒന്നിലധികം വില പരിഷ്‌ക്കരണങ്ങൾക്ക് വിധേയമായ ഡൊമിനാർ 400 ന് ഇപ്പോൾ 1.90 ലക്ഷം രൂപയാണ് വില വരുന്നത്.",right
"ചെന്നൈയിലും എച്ച്എംപി വൈറസ് സ്ഥിരീകരിച്ചു; തേനംപെട്ട്, ​ഗിണ്ടി എന്നിവിടങ്ങളിലെ 2 കുട്ടികൾക്ക് രോ​ഗബാധ -             - തമിഴ്നാട്: ബെം​ഗളൂരു, ​ഗുജറാത്ത് എന്നിവിടങ്ങൾക്ക് പിന്നാലെ ചെന്നൈയിലും എച്ച്എംപി വൈറസ് സ്ഥിരീകരിച്ചു. തേനംപെട്ട്, ​ഗിണ്ടി എന്നിവിടങ്ങളിൽ 2 കുട്ടികൾക്കാണ് രോ​ഗബാധ സ്ഥിരീകരിച്ചിരിക്കുന്നത്. ചൈനയിൽ ഹ്യൂമൺ മെറ്റാ ന്യൂമോവൈറസ് രോഗബാധ വ്യാപകമായി റിപ്പോർട്ട് ചെയ്തതിന് പിന്നാലെ ഇന്ത്യയിലും ആറ് എച്ച്എംപിവി കേസുകൾ റിപ്പോർട്ട് ചെയ്തു. ബെംഗളുരുവിൽ രണ്ടും ചെന്നൈയിൽ രണ്ടും അഹമ്മദാബാദിലും കൊൽക്കത്തയിലും ഒന്ന് വീതവുമാണ് രോഗബാധ റിപ്പോർട്ട് ചെയ്തത്. കൊവിഡ് 19 പോലെ പുതിയൊരു വൈറസല്ല എച്ച്എംപിവി എന്നതിനാൽ ആശങ്കപ്പെടേണ്ട സാഹചര്യമില്ലെന്ന് ഐസിഎംആർ അറിയിച്ചു.

യെലഹങ്കയിലെ ബാപ്റ്റിസ്റ്റ് ആശുപത്രിയിൽ ചികിത്സ തേടിയ എട്ടും മൂന്നും മാസം പ്രായമുള്ള ആൺകുഞ്ഞിനും പെൺകുഞ്ഞിനുമാണ് രോഗബാധ കണ്ടെത്തിയത്. ബ്രോങ്കോ ന്യുമോണിയ ബാധിച്ച് ചികിത്സ തേടിയ മൂന്ന് മാസം പ്രായമുള്ള പെൺകുഞ്ഞിന് കഴിഞ്ഞയാഴ്ചയാണ് രോഗബാധ സ്ഥിരീകരിച്ചത്. അഡ്മിറ്റ് ചെയ്ത കുഞ്ഞിന്‍റെ സാമ്പിളുകൾ പരിശോധനയ്ക്കായി ലാബിലേക്ക് അയച്ചിരുന്നു. ചികിത്സയ്ക്ക് ശേഷം രോഗം ഭേദമായ കുഞ്ഞിനെ ഡിസ്ചാർജ് ചെയ്ത ശേഷമാണ് വൈറസ് ബാധയുണ്ടായിരുന്നു എന്ന് സ്ഥിരീകരിച്ചത്.

ജനുവരി 3-നാണ് ഇതേ ആശുപത്രിയിൽ എട്ട് മാസം പ്രായമുള്ള ആൺകുഞ്ഞിനും രോഗം സ്ഥിരീകരിക്കുന്നത്. ഈ കുഞ്ഞിനും ബ്രോങ്കോന്യുമോണിയയുണ്ടായിരുന്നു. ചെന്നൈയിലെ ഗിണ്ടി, തേനാംപേട്ട് എന്നിവിടങ്ങളിൽ ചികിത്സ തേടിയ രണ്ട് കുട്ടികൾക്കാണ് രോഗബാധ റിപ്പോർട്ട് ചെയ്തത്. കൊൽക്കത്തയിൽ അഞ്ച് മാസം പ്രായമുള്ള കുഞ്ഞിന് ഈ രോഗബാധ റിപ്പോർട്ട് ചെയ്തത് കഴിഞ്ഞ നവംബറിലാണ്. അഹമ്മദാബാദിലെ ചാന്ദ് ഖേഡയിൽ ഈ രോഗബാധ കണ്ടെത്തിയിരിക്കുന്നതും അഞ്ച് മാസം പ്രായമുള്ള കുഞ്ഞിനാണ്.

2001-ൽ കണ്ടെത്തിയ വൈറസാണെങ്കിലും എച്ച്എംപിവിക്കായി പ്രത്യേക പരിശോധനകൾ ഇന്ത്യ അടക്കമുള്ള രാജ്യങ്ങളിൽ നടക്കാറുണ്ടായിരുന്നില്ല. കൊവിഡ് 19 പോലെ പുതിയ വൈറസല്ല എച്ച്എംപിവി. നമ്മുടെ രാജ്യത്ത് പലർക്കും ഈ രോഗബാധ വന്ന് പോയിരിക്കാം. സാധാരണ ജലദോഷപ്പനിയുടെ ലക്ഷണങ്ങൾ കാണിക്കുന്ന ഈ വൈറസ് അപൂർവം കേസുകളിൽ മാത്രമാണ് ഗുരുതര ആരോഗ്യപ്രശ്നങ്ങളുണ്ടാക്കുന്നത്.

എന്നാൽ ചൈനയിൽ രോഗബാധ പൊട്ടിപ്പുറപ്പെട്ടതോടെയാണ് ഇന്ത്യയടക്കമുള്ള മറ്റ് രാജ്യങ്ങളിലും പരിശോധനകൾ ശക്തമാക്കിയത്. ചൈനയിലെ രോഗബാധയുടെ വിവരങ്ങൾ ലഭ്യമാകുന്ന മുറയ്ക്ക് ലോകാരോഗ്യസംഘടന മറ്റ് രാജ്യങ്ങൾക്കും നൽകുന്നുണ്ട്. അതിനാൽ സ്ഥിതി സമഗ്രമായി വിലയിരുത്തി മുന്നോട്ട് പോകുമെന്നും ആശങ്കപ്പെടേണ്ടതില്ലെന്നും കേന്ദ്ര ആരോഗ്യമന്ത്രാലയവും അറിയിക്കുന്നു. ശ്വാസകോശസംബന്ധിയായ അസുഖങ്ങളുടെ സാഹചര്യം വിലയിരുത്തി വരികയാണെന്നും വലിയ ക്ലസ്റ്ററുകളായുള്ള വർദ്ധന ഇത്തരം രോഗങ്ങളിൽ ഇന്ത്യയിലുണ്ടായിട്ടില്ലെന്നും കേന്ദ്ര ആരോഗ്യമന്ത്രാലയം അറിയിച്ചു.",right
"കാർഷിക മേഖലയിൽ പ്രതീക്ഷയായി യുവ ക്ഷീരകർഷക ക്ഷീര കർഷക രംഗത്ത് തന്റേതായ വ്യക്തിമുദ്ര പതിപ്പിച്ച് പുതുതലമുറയ്ക്ക് മാതൃകയാവുകയാണ് ബാലുശ്ശേരി നന്മണ്ട സ്വദേശിനിയായ വിദ്യാർത്ഥിനി. 21 കാരിയും ഗുരുവായൂരപ്പൻ കോളെജിൽ മൂന്നാം വർഷ ബിരുദ വിദ്യാർത്ഥിയായ ഇഷ രാജീവ് പഠനത്തിനിടയിലും ക്ഷീര കർഷകയുടെ റോൾ ഭംഗിയായി നിറവേറ്റുകയാണ്. ഇഷയ്ക്ക് പതിനൊന്ന് പശുക്കളാണ് സ്വന്തമായി ഉള്ളത്. രണ്ടുവർഷം മുൻപ് ലോക്ഡൗൺ സമയത്ത് കാസർക്കോട് നിന്നും കുള്ളൻ ഇനത്തിൽപ്പെട്ട ഒരു പശുവിനെ വാങ്ങി, പരിപാലിച്ചാണ് പശുവളർത്തൽ ആരംഭിച്ചത്. അമ്മയുടെ സുഹൃത്ത് വഴിയാണ് പശുവിനെ വാങ്ങിയത്. ഒന്നിൽ നിന്ന് തുടങ്ങി കുള്ളൻ ഇനത്തിൽപ്പെട്ട പതിനൊന്ന് പശുക്കൾ ഇന്ന് തൊഴുത്തിലുണ്ട്.

ലോക് ഡൗൺ കാലത്ത് വെറുതെയിരിക്കേണ്ടിവന്നപ്പോൾ പശുപരിപാലനത്തിൽ പ്രചോദനവും വഴികാട്ടിയുമായത് അച്ഛാച്ചനായ കുമാരനാണ്. പരമ്പരാഗതമായി കർഷകരാണ് ഇഷയുടെ വീട്ടുകാർ. കുടുംബത്തിൽ നിന്ന് ലഭിക്കുന്ന പിന്തുണയും കരുത്തുമാണ് ക്ഷീരമേഖലയിൽ തന്റെ വിജയമെന്ന് ഇഷ പറയുന്നു. തൊട്ടടുത്ത വീടുകളിൽ പാൽ വിതരണം ചെയ്താണ് വരുമാനം കണ്ടെത്തുന്നത്. ഔഷധമൂല്യമുള്ള പാൽ ആയതിനാൽ ആവശ്യക്കാരേറെയാണ്. പലയിടങ്ങളിൽ നിന്നും പാലിനായി ആവശ്യക്കാരെത്തുന്നുണ്ടെന്ന് ഇഷ പറയുന്നു. കൂടാതെ വളവും ചാണകപ്പൊടിയും വിൽപ്പന നടത്തുന്നുമുണ്ട്. യുവ വിദ്യാർത്ഥി കർഷകയ്ക്കുള്ള നന്മണ്ട ഗ്രാമപഞ്ചായത്തിന്റെ പുരസ്കാരവും ഇഷ സ്വന്തമാക്കിയിട്ടുണ്ട്. പഠനം പൂർത്തിയാക്കിയ ശേഷം ജോലി ലഭിച്ചില്ലെങ്കിൽ പശുപരിപാലനം തുടരുമെന്നും ഇത് നല്ലൊരു തൊഴിൽ സാധ്യതയാണെന്നും ഇഷ പറയുന്നു.

രാവിലെ അഞ്ചുമണിക്ക് മുൻപേ എഴുന്നേറ്റ് പശുക്കളുടെ കാര്യങ്ങളെക്കെ കൃത്യമായി നോക്കും. ശേഷമാണ് കോളെജിലേക്ക് ഇറങ്ങുക. ബാക്കി വെെകുന്നേരം വരെയുള്ള കാര്യങ്ങൾ അച്ഛമ്മയെ ഏൽപ്പിക്കും. നാടൻ പുല്ല്, പിണ്ണാക്ക്, കാലിത്തീറ്റ തുടങ്ങിയവയാണ് പശുക്കൾക്ക് തീറ്റയായി നൽകുക. ഇതിനായി ഒരു ദിവസം 350 രൂപ ചെലവ് വരുമെന്ന് ഇഷ പറയുന്നു. നന്മണ്ട ഹയർസെക്കന്ററി സ്കൂളിന് സമീപം ആലക്കാങ്കണ്ടി രാജീവ് കുമാർ- സുമഗംല ദമ്പതികളുടെ മകളായ ഇഷ ഗുരുവായൂരപ്പൻ കോളെജിൽ സോഷ്യോളജി മലയാളം ഡബിൾ മെയിൻ അവസാന വർഷ വിദ്യാർത്ഥിയാണ്. സഹോദരി ദീതി പി ജി വിദ്യാർത്ഥിയാണ്.

Eng­lish Summary:Young dairy farmer as hope in agri­cul­ture sectorYou may also like this video",left
"ഓടിക്കൊണ്ടിരുന്ന കാര്‍ കത്തി          പൊന്‍കുന്നം: തെക്കേത്തു കവലയില്‍ നിന്നും പൊന്‍കുന്നത്തേക്ക് വരികയായിരുന്ന കാര്‍ ഓടുന്നതിനിടയില്‍ കത്തി. കാര്‍ കത്തുന്നതു കണ്ടതിനെത്തുടര്‍ന്ന് ഡ്രൈവര്‍ ഇറങ്ങിയതിനാല്‍ ആളപായമുണ്ടായില്ല. ഷോര്‍ട്ട് സര്‍ക്യൂട്ടാണ് കാരണമെന്ന് പ്രാഥമിക നിഗമനം.
തെക്കേത്തുകവലയിലെ മഹാദേവ ടൈല്‍സ് ആന്‍ഡ് ഗ്രാനൈറ്റ് ഉടമ എം.എല്‍ രവിയുടെ റ്റാറ്റ ഇന്‍ഡിക്കയാണ് അപകടത്തില്‍പ്പെട്ടത്. മണിമല റോഡില്‍ നിന്നും പൊന്‍കുന്നം ടൗണിലേക്ക് കയറുന്ന കാറിന്റെ മുന്‍വശത്ത് പുക കണ്ടതിനെത്തുടര്‍ന്ന് ഡ്രൈവര്‍ വണ്ടി നിര്‍ത്തുകയായിരുന്നു. തീ നിയന്ത്രിക്കാന്‍ വ്യാപാരികളും ടാക്‌സി ഡ്രൈവര്‍മാരും വഴിയാത്രക്കാരും ശ്രമം നടത്തിയെങ്കിലും ഫയര്‍ഫോഴ്‌സെത്തിയാണ് തീ നിയന്ത്രണ വിധേയമാക്കിയത്. ഡീസല്‍ പടര്‍ന്ന് ഒഴുകുന്നതിനാല്‍ തീ പടരുകയായിരുന്നു. ഡീസല്‍ പടര്‍ന്ന് വന്‍ ദുരന്തം ഉണ്ടാകാതിരിക്കാന്‍ ക്രെയിന്‍ ഉപയോഗിച്ച് വണ്ടി മറിച്ചിട്ട ശേഷം തീ അണക്കുകയായിരുന്നു.
    
</>
</>",right
